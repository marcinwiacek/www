Title: Wyznawcy kościoła świętego krzemu (2022)
Author:marcin
When:16 Feb 2022
Taxonomy:polski,polski blog,salon24.pl

<a name=gora></a><hr size="2" noshade="noshade" width="60%" align="center" style="color: rgb(0, 64, 128);"><div align="center"><font size="1">Artykuł został <a href=https://www.salon24.pl/u/techracja/1205016,wyznawcy-kosciola-swietego-krzemu>opublikowany w serwisie salon24.pl</a></font><a name=Top></a></div><hr size="2" noshade="noshade" width="60%" align="center" style="color: rgb(0, 64, 128);">
<p>„Chcemy zwiększyć zaangażowanie użytkowników” – takie było mniej więcej przesłanie artykułu, który ostatnio przeczytałem, i który mówił o tym, że YouTube chce wprowadzić tzw. tokeny NFT.</p>
<!--break-->
<p>Zamyśliłem się głęboko.</p>
<p>Technologia od dawna budziła ekscytacje. Ustawy nakazujące bieg pieszym przed automobilem. Sprzeciwy przeciw aeroplanom. Obawy przeciwko elektryczności. Takich przykładów można podawać tysiące, zaś wojny i wojenki prowadzone były również między użytkownikami Spectrum i Atari, Amigi i PC, Netscape i IE, Chrome i Firefoxa, Windows 95 i 98, 98 i 98SE, 98 i XP, itd. itd. Poniekąd rozsądni i trzeźwo myślący ludzie przekraczali pewną granicę, i całkowicie tracili głowę, na siłę przekonując wszystkich do swoich racji („ewangelizowali ich”).</p>
<p>Mamy to również dzisiaj, i stąd użytkownicy „świętego jabłka” często patrzą z góry na wszystkich innych (nie zmienia to faktu, że np. obecny Macbook Air w części konfiguracji jest poniekąd dosyć przyzwoitą maszyną o całkiem rozsądnie skalkulowanej cenie).</p>
<p>W wymienionych „komputerowych” wojenkach można rzeczywiście wskazać pewne twarde techniczne argumenty (np. to, że coś się szybciej wykonuje na jakiejś platformie), na tym jednak historia się nie kończy – wielu przeciętnych zjadaczy wykorzystuje swój sprzęt i oprogramowanie w jakimś ułamku procenta (zaśmieję się, gdy ktoś powie, że jego Air przetwarza filmy 24h na dobę), i ich wymiana to najczęściej sztuka dla sztuki, wymuszana w różny sposób przez producentów… z polskiego na nasze „ktoś na górze” przy pomocy reklam czy planowanego postarzania mówi „zaprawdę, zaprawdę powiadam wam, że pojawił się nowy model, i musicie go mieć”, a owieczki posłusznie idą do sklepów.</p>
<p>
<div class="embed-responsive embed-responsive-16by9"><iframe src="//www.youtube.com/embed/NCwBkNgPZFQ" class="note-video-clip"   frameborder="0">
</iframe></div>
</p>
<p>Można powiedzieć, że to forma religii. I tak owieczki co roku zmieniają „eskę” Samsunga, iPhone Apple czy jakieś inne cudo… bo wypada być trendy.<br />
<br />
<div class="embed-responsive embed-responsive-16by9"><iframe src="//www.youtube.com/embed/2T8mIqQ0gKA" class="note-video-clip"   frameborder="0">
</iframe></div>
<br />
To też stare video, i oczywiście wygląda na ustawkę. Podobnych rzeczy próbował Microsoft (projekt Mohave, czyli przekonywanie do Visty) czy Intel (reklamy)</p>
<p>Pójdźmy dalej. Wiele aplikacji administracji rządowej mogłoby być napisane w sposób prosty i przejrzysty, tymczasem korzystanie z nich bywa drogą przez mękę. Czasem winny bywa tu oczywiście czynnik ekonomiczny (odpowiednie firmy lub ludzie chcą zarobić na pisaniu i ciągłym uaktualnianiu), niemniej jednak całość powoduje, że komputery zamiast pomagać, stały się „ołtarzykami”, przed którymi odprawiamy pewne niezrozumiałe czynności, aby w końcu być może uzyskać upragniony rezultat.</p>
<p>Mamy też media społecznościowe i instagramowe (tit-takowe i inne) <a href="https://joemonster.org/filmy/102148/Patrzcie_na_mnie_tez_jestem_instagramowa_modelka" target="_blank" rel="nofollow noopener">„modelki”, które zachowują się wprost karykaturalnie</a>.</p>
<p>Jedna, druga, trzecia, piąta czy dziesiąta dziewczyna odniosła dzięki zdjęciom sukces finansowy, i tysiące naśladowniczek praktykuje kult zakrzywiania rzeczywistości (nie chcę szukać drastycznych przykładów, i poprzestanę na artykule z JM), mając nadzieję na dostąpienie takiego samego oświecenia.</p>
<p>I teoretycznie ma to swój sens (chodzi o zarabianie), w praktyce atmosfera jest podsycana np. artykułami o cudownych dzieciach, które „zarabiają” po 18 tysięcy za post.</p>
<p><a href="https://www.instagram.com/reel/CZFIm3Fh5pP/?utm_source=ig_embed&amp;utm_campaign=loading" target="_blank" rel="nofollow noopener">A jak to się kończy?</a></p>
<p>Oburzamy się tym? Wielu z nas doszło do tego, że karmi urządzenia i systemy różnymi danymi, i zaniedbuje wszystko inne. Zdjęcia, raporty, zestawienia, filmy, posty… Składamy ofiarę z nas samych, z naszej prywatności i czasu, i często dostajemy co najwyżej mglistą obietnicę, że nasze życie się nie pogorszy.</p>
<p>Ale to nie wszystko. Zaczęło się niewinnie, od Bitcoina… a co mamy teraz? Setki, jak nie tysiące „walut”. Ktoś, gdzieś, kiedyś umówił się, że ciąg cyfr ma magiczną wartość, a obecnie dzięki temu marnowane są miliony watów energii, że o sprzęcie nie wspomnę (a ponieważ często te „waluty” służą do prania pieniędzy, to taka ich popularność).</p>
<p>Wiara w moc krzemu czyni cuda…</p>
<p>I dochodzimy do finału, czyli tokenów NFT, gdzie ktoś wpisuje jakiś tekst (link czy opis „naszego” „unikalnego” przedmiotu), a my „gotowi” jesteśmy za to zapłacić jakieś pieniądze (i o ile w przypadku „walut” można nimi coś kupić, to tu się to robi z lekka problematyczne).</p>
<p>Witamy w kościele świętego krzemu… tylko czy mi się dobrze wydaje, że tu w tej ostatecznej wersji chodzi o (a) piramidę finansową i (b) pralnię „prawdziwych” pieniędzy? I czy dlatego to szaleństwo nigdy się skończy?</p>
<p>A wideo na koniec celowo dotyczy innego kościoła, do którego jakoś tak ostatnio wielu ludków też należy:</p>
<p><a href="https://twitter.com/prof_freedom/status/1491373716999409666" target="_blank" rel="nofollow noopener">https://twitter.com/prof_freedom/status/1491373716999409666</a></p>
