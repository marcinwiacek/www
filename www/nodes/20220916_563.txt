Title: Prawo i Sprawiedliwość to chyba oksymoron-Idiokracja 2022.09(o przepisach drogowych, itp.) (2022)
Author:marcin
When:16 Sep 2022
Taxonomy:polski,polski blog,salon24.pl,drogowe
SkipMain:true

<p>JEST!<br />
<br />
<a href="https://dziennikustaw.gov.pl/DU/2022/1951" target="_blank" rel="nofollow noopener">Pojawił się wczoraj, a zacznie obowiązywać od jutra.</a></p>
<p><a href="https://dziennikustaw.gov.pl/DU/2022/1951" target="_blank" rel="nofollow noopener">Mamy nowy taryfikator punktów karnych.</a> W tym miejscu właściwie <a href="https://www.salon24.pl/u/techracja/1195742,polski-nie-lad-w-praktyce-i-walka-o-jasnosc-z-przepisami-drogowymi-apka-1-52-i-1-53" target="_blank">mógłbym skopiować jedną z notek ze stycznia tego roku (o źle tworzonym prawie i nabijaniu kasy do budżetu) i zamknąć temat</a>, ja jednak przekornie chciałbym skomentować to i owo.</p>
<!--break-->
<p>W dalszym ciągu mamy ileś aktów prawnych mówiących o karach dla kierowców, teraz będę musiał je pracowicie łączyć, i dopiero wtedy pojawią się w aplikacji „Przepisy drogowe” (zrobią to też inni autorzy i będziemy mieli pewnie wiele różnych zdań).</p>
<p>Tak się zastanawiam, że istnieją obecnie jedynie jeden silny trend, tj. ekonomiczne pozbawianie ludzi (szczególnie klasy średniej) aut, zmuszanie ich do przesiadania się na komunikację, a potem zamykanie również tej (wiadomo – koszty).</p>
<p>Likwiduje się zielone strzałki, wprowadza ronda, ograniczenia do 30, zielone strefy i różne inne wynalazki.</p>
<p>Jestem w tym momencie bardzo rozdarty – z jednej strony niektóre zmiany są może i dobre, z drugiej strony nawet same samochody są często coraz mniej fajne (aż żal starego dobrego 1,9 SDI, który spełniał niestety tylko Euro 3, i żal, że koncerny pchają się w trzy cylindry albo promują do wszystkiego elektrykę), a z trzeciej to nie tylko w normach Euro trzeba szukać ekologiczności, ale również w pyle z opon i klocków hamulcowych. Rządzący idą po najmniejszej linii oporu, i aż dziw, że nie skazują (jeszcze?) na ciężkie roboty albo dożywocie za każde wykroczenie albo nie wymyślili abonamentu, przy którym można sobie przekraczać limity jak się chce (wróć – sprawa z panią Szydło i wypadkiem chyba jest odroczona, i chyba nie do czekamy się wyroku w tej sprawie).</p>
<p>I proszę nie zrozumieć mnie źle – zdarzają się osobnicy jeżdżący na zderzaku czy w bardzo dużej pomroczności alkoholowej, pomykający 150 przez centra miast albo oślepiający długimi światłami.</p>
<p>Wariatów trzeba tępić, i nie o tym mówię, tylko o tym, że od długiego czasu trwa nagonka na ludzi, którzy starają się jeździć przepisowo. I teraz kilka przykładów:</p>
<ol>
<li>zdarzają się sytuacje, gdzie mamy 120 km/h, potem 50, a kilku metrach 120 (powodem jest to, że te te kilka metrów zostało położonych z innego asfaltu i na wszelki wypadek wstawia się tzw. dupochron)</li>
<li>mamy drogi, gdzie wszystko zakończono, ale odbiór będzie za jakiś czas (i znaki proponują jechanie 80 tam, gdzie za chwilę będzie 120 lub 130)</li>
<li>mamy miejsca, gdzie na wszelki wypadek na całej drodze daje się 20 albo łaskawie 40 km/h (bo były tam przez chwilę roboty drogowe, ale ktoś „zapomniał” zdjąć ograniczenia)</li>
<li>organiczenia dostosowuje się pod istniejącą infrastrukturę (w sensie - jeżeli ktoś namalował złe oznaczenie, to, żeby było taniej, dostawia się znak)</li>
</ol>
<p>Takich miejsc jest multum, dochodzą też skrzyżowania, na których aż prosi o wypadki (przykład: skręt od Dworca Gdańskiego do warszawskiej Arkadii).</p>
<p>Czy naprawdę nie można wpierw upraszczać całego tego systemu? Dlaczego mamy ileś typów dróg? Czy nie można prosto powiedzieć – teren zabudowany 50, poza 90, drogi dwu i więcej jezdniowe 130 km/h? I czy nie można ustawiać znaków, które do bólu jasno powiedzą, co jest gdzie?</p>
<p>I skąd kontrowersje, co jest chodnikiem, a co nie? (ostatnio były głosy, że zabroniono parkowania w miejscach, które chodnikiem były jeszcze w sierpniu)</p>
<p>Obecne działania orłów Temidy moim zdaniem zdaniem niekoniecznie mają na celu poprawę bezpieczeństwa. Żeby nie szukać daleko, to przez lata mieliśmy kontrowersje z radarami Iskra (miały być kupowane od różnych dostawców, i mieć inne parametry), ich homologacjami, a <a href="https://www.onet.pl/informacje/onetwiadomosci/miliony-mandatow-z-wideorejestratorow-moga-byc-nielegalne/6rlf40d,79cfc278" target="_blank" rel="nofollow noopener">nawet dzisiaj Onet wspomina, że wideorejestratory mogą mieć poważną wadę prawną</a> (<a href="https://www.auto-swiat.pl/wiadomosci/aktualnosci/polskie-fotoradary-przepuszczaja-znaczna-czesc-wykroczen-skutecznosc-to-jakies-10/8n6c7kl" target="_blank" rel="nofollow noopener">jakiś czas temu zresztą był artykuł, że skuteczność polskich fotoradarów to skromne 10%</a>).</p>
<p>W dużej mierze prawo wygląda na pisane na kolanie, i z błędami. I mamy takie sytuacje jak z węglem (dodatek na jeden piec czy źródło ogrzewania można pobierać kilka razy, dodatkowo niektórzy mają tzw. deputat)… to w ogóle ciekawa sytuacja, że rozmontowano polskie kopalnie, a teraz sprowadza się coś udającego węgiel z drugiej części świata, co poniekąd przypomina cyrki z respiratorami i maskami.</p>
<p>Rząd zamiast myśleć o takich sprawach dodaje odciski palców w dowodach, myśli o narodowych aplikacjach na smartfony (gdzie się da obowiązkowych), wglądzie w konta bez wyroku sądu czy paragonach przez sms.</p>
<p>Już nie śmieszą memy, gdzie starsze babcie cieszą się z 14 czy 15 emerytury i chwilę potem płaczą, że wnusio wyjechał z kraju.</p>
<p>Obecnie widzimy próby przeciągnięcia terminu wyborów samorządowych – czy jednak został jeszcze ktoś, kto będzie przeciw temu protestował? (przypominam, że wybory kopertowe MUSIAŁY się odbyć w terminie, a Sasinami płaciliśmy i płacimy za nie do dzisiaj).</p>
<p>PS. Artykuły na temat nowych przepisów odpowiednio z: <a href="https://prawo.gazetaprawna.pl/prawo-jazdy/artykuly/8538229,nowy-taryfikator-mandatow-wykroczenia-drogowe-punkty-karne.html" target="_blank" rel="nofollow noopener">gazetaprawna.pl</a> i <a href="https://tvn24.pl/biznes/moto/taryfikator-punktow-karnych-2022-od-17-wrzesnia-latwo-mozna-stracic-prawo-jazdy-za-co-15-punktow-karnych-6114434" target="_blank" rel="nofollow noopener">tvn24.pl</a> i <a href="https://www.rmf24.pl/fakty/news-w-zycie-wchodzi-nowy-taryfikator-za-co-mozna-dostac-15-punkt,nId,6289406#crp_state=1" target="_blank" rel="nofollow noopener">rmf24.pl</a></p>