Title: Czas honoru… czyli pozytywny skutek tej wojny (w polityce, ale i IT) (2022)
Author:marcin
When:10 Apr 2022
Taxonomy:polski,polski blog,salon24.pl,GSM

<a name=gora></a><hr size="2" noshade="noshade" width="60%" align="center" style="color: rgb(0, 64, 128);"><div align="center"><font size="1">Artykuł został <a href=https://www.salon24.pl/u/techracja/1220057,czas-honoru-czyli-pozytywny-skutek-tej-wojny-w-polityce-ale-i-it>opublikowany w serwisie salon24.pl</a></font><a name=Top></a></div><hr size="2" noshade="noshade" width="60%" align="center" style="color: rgb(0, 64, 128);">
<p>Tytuł celowo jest przewrotny… i ani na jotę nie popieram ludobójstwa, i wojny, która ma miejsce, za to dzisiaj chciałbym jednak zwrócić na coś uwagę...</p>
<p>Kiedyś, gdy żyliśmy w innym świecie, TVP miała swój serial „Czas honoru”, który opowiadał o historiach z II wojny światowej. Gdy oglądałem go, i w kolorze widziałem inscenizacje różnych bohaterskich i tchórzliwych rzeczy, to zupełnie inaczej jawiła mi się znana z książek historia AK, AL i innych formacji. Poniekąd nie myślałem, że dożyję takich samych czasów, a jednak…</p>
<!--break-->
<p>Świat pewnej ideologii wszedł w butami w Europę, i pokazał, jak bardzo „odwilż” po ZSRR okazała się sprawnie zbudowaną ułudą. W tej nowej rzeczywistości mamy demonstracje poparcia dla wojny w Niemczech, różne działania we Francji, i komunikat Facebooka (przepraszam: Mety, której nazwa kojarzy mi się z narkotykiem) o tym, że ileś grup mówiących o „studentach” z Białorusi w zeszłym roku było wspieranych przez tamtejsze służby specjalne. Pomagamy biednym ludziom, którzy tej pomocy potrzebują (i to jest piękne), równocześnie jednak widać coraz więcej naciągaczy. A do tego…</p>
<p>
<div class="embed-responsive embed-responsive-16by9"><iframe src="//www.youtube.com/embed/gbF3K6B4isE" class="note-video-clip"   frameborder="0">
</iframe></div>
<br />
Pan Braun wykazał się wieloma bardzo kontrowersyjnymi rzeczami, ale akurat tutaj nie można zaprzeczyć, że ma rację – flaga Polski ma być po stronie lewej, a ten, kto twierdzi inaczej, jest… (no właśnie, nie powinienem kończyć). Pójdźmy zresztą dalej – katastrofy w Smoleńsku nie da się obiektywnie wyjaśnić za naszego życia (no bo skoro przez ponad 12 lat się nie udało, a środki były, to…), tymczasem cała ta historia z syrenami jest więcej niż wymowna, i pokazuje, jak bardzo „ktoś” próbuje przykryć pewnego rodzaju niemoc krzykiem.</p>
<p>Tak sobie tez czytam o Szanghaju, w którym podobno dzieją się dantejskie sceny związane z Covid-19 (i o tym, że obostrzenia są wciąż we Włoszech, od Ukraińców wymaga się „paszportów” covidowych, a kolejne rządy radośnie forsują ustawy o obowiązku przyjmowania eksperymentalnych preparatów), i zastanawiam się, że agresor ze wschodu idealnie pokazał i pokazuje ułudę, i fałsz zachodniej „cywilizacji”.</p>
<p>Weźmy ludzi, którzy pracują w Polsce w pewnych firmach o nazwach zaczynających się na L i A. Czy są oni winni, że ich korporacje nadal handlują w wiadomym kraju? Porównajmy to do Kaspersky Polska, która odżegnuje się od współpracy ze swoją odpowiedniczką (nie wiem, czy to działanie marketingowe, ale na papierze wygląda rewelacyjnie).</p>
<p>Pomimo całej tej zawieruchy tymczasem w IT w najlepsze trwa zabawa z tym, co przez lata stało się hamulcem branży.</p>
<p>I tak zacznijmy od pozornie niewinnej informacji: Google właśnie poinformowało, że w Google Play zacznie ograniczać dostępność aplikacji skompilowanych dla starszych wersji Android. Teoretycznie jest to piękne, bo wymusi na „złych” twórcach uaktualnienie aplikacji do najnowszej i najlepszej wersji systemu. I tu trochę nasunęło mi się porównanie do „złych” prywaciarzy, którzy działają na szkodę społeczeństwa. Załóżmy, że napisałem aplikację, która pokazuje obrazki, i nie mam potrzeby jej uaktualniania (działa, a ponieważ Android z natury miał być kompatybilny, to po prostu jej nie ruszam…). I teraz przychodzi „dobry” wujek, i grozi paluszkiem, że bezpieczeństwo jest najważniejsze. Zmieniam swoją aplikację, potem dobry wujek mówi, że coś tam jeszcze, i nagle użytkownicy mojej aplikacji są zmuszeni do zmiany doskonale działającego sprzętu.</p>
<p>Tak się składa, że ostatnio przeinstalowałem komuś Samsunga S7 Duos. Działa tak doskonale, że ma ciągle oryginalny firmware, a po wyłączeniu animacji w „Developer Menu” nie odstaje od nowszych konstrukcji. I teraz pomyślmy, że przeciętny Mietek będzie musiał wydać ileś cebulionów, bo jego aplikacje mu przestają działać.</p>
<p>W czasie wojny, gdy pieniądze są potrzebne na ważniejsze sprawy, to jest to poniekąd cokolwiek dyskusyjne. I oczywiście jako informatyk powiedziałbym, że bezpieczeństwo ponad wszystko, ale… wszyscy wiemy, jak bardzo Android jest źle prowadzony, jeśli chodzi o uaktualnienia (tak apropo, to Samsung właśnie usunął serię S9 z listy wspieranych telefonów, co też jest śmieszne, bo przecież ten model wspiera Treble i przygotowanie poprawek 4x w roku nie powinno być problemem)</p>
<p>
<div class="embed-responsive embed-responsive-16by9"><iframe src="//www.youtube.com/embed/8mJT1EgqDPc" class="note-video-clip"   frameborder="0">
</iframe></div>
</p>
<p>Panie i panowie, tak to niestety wygląda – choćby wojna była, to i tak macie kupować nowe „wspaniałe” produkty. A to, że „pierdzą” albo nie mają nawet złącza na słuchawki, to nikogo to nie obchodzi.</p>
<p>Pójdźmy dalej – słowa te piszę z poniekąd znakomitego Hyperbooka L14. Firma aktualnie ich nie ma w ofercie (być może winne są zawirowania związane z Singapurem), a szkoda, bo oferowały / oferują baterię 73Wh przy ekranie 14” i wadze 1kg. Piszę, i tak się poniekąd zastanawiam, że prawdopodobnie nigdy nie użyję tam kodu 16-bitowego. Kod 32-bitowy też odchodzi w niebyt, i teraz prosta rzecz – dlaczego do licha ciężkiego CPU ma bardziej skomplikowaną konstrukcję przez ich obsługę?</p>
<p>Zamiast coraz prostszego sprzętu i oprogramowania dostajemy zakalce, które ciągle, i ciągle mają problemy. Taki Samsung S22 w wielu rzeczach nie jest lepszy od S7, taki Windows 10 w wielu rzeczach jest o wiele gorszy nawet od Windows XP, a takie „nowoczesne” CPU mogłoby być naprawdę dobre, gdyby obsługa starego kodu była zrobiona np. przez emulację (a nie w sprzęcie). Microsoft chwali się kompatybilnością wsteczną, a to przecież często nieprawda, i niepotrzebna rzecz (w Windows 64-bit nie można już odpalić aplikacji 16-bit, a i z tymi 32-bit różnie bywa). Google idzie tą samą ścieżką, tam samo Intel i AMD.</p>
<p>Takich przykładów można mnożyć. I jak napisałem, obecna wojna jest złem, ale… przynajmniej dobrze pokazuje, kto żyje w ułudzie, i tę ułudę ciągle próbuje wciskać. To poniekąd pokazuje też dobrze, jak ogromną ilością różnych złych rzeczy jesteśmy karmieni. Może czas, żeby obudzić się z tego zachodniego snu? I przestać wierzyć w to, że ciągle musimy pracować i wyrabiać mityczny wzrost?</p>