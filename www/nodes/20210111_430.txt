Title:Rewolucja zjada swoje dzieci... czyli o grzałkach Intela [+ dwa słowa do różnych wydarzeń] (2021)
Author:marcin
When:11 Jan 2021
Taxonomy:polski,polski blog,dobreprogramy.pl,x86

<a name=gora></a><hr size="2" noshade="noshade" width="60%" align="center" style="color: rgb(0, 64, 128);"><div align="center"><font size="1">Artykuł został <a href=https://www.dobreprogramy.pl/marcinw2/Rewolucja-zjada-swoje-dzieci-czyli-o-grzalkach-Intela-dwa-slowa-do-roznych-wydarzen,112724.html>opublikowany w serwisie dobreprogramy.pl</a></font><a name=Top></a></div><hr size="2" noshade="noshade" width="60%" align="center" style="color: rgb(0, 64, 128);">

<p>Dzisiejszy wpis rozpocznę od informacji ze strony <a href="https://ark.intel.com/content/www/us/en/ark/products/193563/intel-core-i7-8665u-processor-8m-cache-up-to-4-80-ghz.html" target="_blank" rel="noopener" rel="nofollow">https://ark.intel.com/content/www/us/en/ark/products/193563/intel-core...</a> mówiącej dosyć jasno, że TJunction = 100&#176;C. Celowo zacytuję też w tym miejscu opis z tej strony &quot;Junction Temperature is the maximum temperature allowed at the processor die&quot;.</p>
<!--break-->

<p>Myślę, że można przyjąć za pewnik, że przy tej temperaturze całość się jeszcze nie topi, niemniej jednak można mieć również obawy o to, na ile cierpią tranzystory tworzące delikatny przecież układ (tak, wiem, że ma on zabezpieczenia termiczne i w celu obrony zmniejsza taktowanie w tzw. throttlingu).</p>

<center><img src="sites/default/files/430/computer-2982270_1920.jpg" style="width:608px;height:395px;" alt="image" title="image" /></center>

<p>Poszukajmy drugiego elementu tej łamigłówki:</p><p><a href="https://laptopmedia.com/review/dell-latitude-5300-review-this-midget-will-bring-your-security-game-on-another-level/" target="_blank" rel="noopener" rel="nofollow">https://laptopmedia.com/review/dell-latitude-5300-review-this-midget-w...</a> jasno mówi, że tenże procesor w laptopie pewnej znanej firmy osiągnął w tzw. stressie w przedziale czasowym 0:02 – 0:10 aż 98&#176;C, a w przedziale 0:15 – 0:30 99&#176;C.</p>
<p>Żeby nie opierać się tylko na jednym źródle, to zacytuję również <a href="https://www.notebookcheck.net/Dell-Latitude-5300-Laptop-Review-A-small-business-laptop-with-LTE.433335.0.html" target="_blank" rel="noopener" rel="nofollow">https://www.notebookcheck.net/Dell-Latitude-5300-Laptop-Review-A-small...</a>, gdzie tenże laptop z teoretycznie słabszym procesorem osiągnął do 99&#176;C.</p>
<p>&quot;Ale przecież można sobie przesmarować pastę...&quot;</p>
<p>Raczej nie, jeśli laptop jest kupiony na / przez firmę albo ma gwarancję.</p>
<p>&quot;Widziały gały co brały&quot;</p>
<p>Czasem dostały z góry i muszą się męczyć. Proszę zauważyć, że powyższe wyniki zapewne osiągnięto na powierzchni płaskiej - co, jeśli urządzenie jest oparte na kolanach i kratki wentylacyjne są zasłonięte?</p>
<p>&quot;Bierzesz taniochę, to masz za swoje&quot;</p>
<p>Najtańsza cena na skąpcu 6399 PLN. </p>
<p>Ale żeby nie było, to spójrzmy na jeszcze wyższą półkę:</p>
<p>Latitude 7310: z procesorem i5-10310U według <a href="https://laptopmedia.com/review/dell-latitude-13-7310-review-you-can-get-it-in-aluminum-or-carbon-fiber-outfit/" target="_blank" rel="noopener" rel="nofollow">https://laptopmedia.com/review/dell-latitude-13-7310-review-you-can-ge...</a> osiąga 89&#176;C, ale z Core i7-10610U według <a href="https://www.notebookcheck.net/Dell-Latitude-7310-Core-i7-Laptop-Review-Better-Looks-Same-Performance.480792.0.html" target="_blank" rel="noopener" rel="nofollow">https://www.notebookcheck.net/Dell-Latitude-7310-Core-i7-Laptop-Review...</a> już 98&#176;C</p><p>&quot;Czepiasz się&quot;</p>
<p>Nowy laptop pewnie niejedno zniesie. Ale laptop po roku może być już tak skatowany, że trzeba będzie wydać kolejne 6399 PLN (a znając życie więcej). Może o to chodzi?</p>
<p>&quot;Patrzysz na jakieś podejrzane strony&quot;</p>
<p>A na jakie mam patrzeć? Na stronę producenta, gdzie każda kolejna generacja jest coraz lepsza i bardziej zoptymalizowana? Tam nawet Celeron jest idealnie skrojony do potrzeb i perfekcyjnie wydajny.</p>
<p>&quot;Małe laptopy zawsze się grzeją, takie jest odwieczne prawo natury&quot;</p>
<p>Żeby nie było, że mówimy o produktach innej firmy - Latitude 5310 grzeje się do 92&#176;C ( <a href="https://www.notebookcheck.net/Dell-Latitude-5310-in-review-Business-laptop-with-long-battery-life.498533.0.html" target="_blank" rel="noopener" rel="nofollow">https://www.notebookcheck.net/Dell-Latitude-5310-in-review-Business-la...</a> i procesor Intel Core i5-10310U) i odpowiednio 89&#176;C (ten sam procesor, <a href="https://laptopmedia.com/review/dell-latitude-13-5310-review-%d0%b0-solid-device-for-the-corporate-world/" target="_blank" rel="noopener" rel="nofollow">https://laptopmedia.com/review/dell-latitude-13-5310-review-%d0%b0-sol...</a>)</p>
<p>Zdarza się nawet, że laptopy nie dochodzące do wartości krytycznych mają lepszą wydajność (bo CPU w throttlingu znacznie bardziej zbija zegary).</p>
<p>&quot;To Intel, więc musi się grzać&quot;</p>
<p>I tu chciałbym zrobić małe podsumowanie - co roku portale IT narzekały, że Intel ciągle nie operuje na 10nm, dodaje tylko 10-20% wydajności i tworzy nowe podstawki.</p>
<p>W firmie najwyraźniej przystąpiono do odcinania kuponów od tego, co stworzono za granicami USA (bo jakby nie było, Core i Core 2 to zdaje się dzieło oddziału z Bliskiego Wschodu), i żaden, ale to żaden artykuł specjalnie tego nie zmienił.</p>
<p>W 2020 firma Apple powiedziała w końcu dosyć i w swoich laptopach zaimplementowała układy ARM. </p>
<p>Mamy początek 2021 i co widzimy w zapowiedziach firmy Dell? Ano w serii Latitude radośnie zmniejszono baterie (z bodajże 68 Wh do 63 Wh), w laptopach 13,3&quot; wlutowano RAM na płytę (skandal), uproszczono touchpady, zmniejszono strzałki (chociaż nie, to chyba było już wcześniej) i usunięto oddzielne PgUp i PgDn... są też oczywiście zmiany na lepsze (np. jaśniejsze ekrany), ale czy komuś zależy na tym, żeby podjąć równorzędną rywalizację z Apple?</p>
<p>No jakoś średnio to widzę. Niezbyt dużo jest o Ryzenach i innych opcjach... mogą wchodzić tu w grę kwestie inżynierskie, a może coś innego: pewne systemy doszły do granicy swoich fizycznych możliwości i trzebaby cudu (czytaj: chęci), żeby się zmieniły.</p>
<p>Popatrzyłem sobie na konfiguratory tejże firmy w różnych krajach - np. mamy tam do wyboru Windows Home, ale po jego wybraniu pokazuje się śliczny komunikat o niezgodności systemu z konfiguracją sprzętową (nie dam sobie ręki uciąć, ale Home bodajże dalej wspiera do 64 rdzeni).</p>
<p>Pójdźmy dalej - popup w wersji mobilnej zasłaniający opcje konfiguratora to po prostu majstersztyk (pokazywałem go <a href="?q=node/429">tutaj</a>), a brak jasnej informacji o wersji kolororystycznej obudowy czy nazywanie różnych rodzajów matryc matowymi to już w ogóle granda (mam tu na myśli terminy Anti-glare i Anti-reflective, czy z niemiecka Blendfrei i Antireflex)</p>
<p>Moim zdaniem w przypadku takich firm jedynym rozwiązaniem jest sprawdzanie, sprawdzanie i sprawdzanie i omijanie szerokim łukiem problematycznych rozwiązań (przykładowo: w przypadku serii Latitude 7300 i 7400 notebookcheck mówił o piszczącym wentylatorze i pomimo, że producent ma wieloletnie doświadczenie w tworzeniu układów chłodzenia, to jestem skłonny uwierzyć w to, że na rynku pojawiła się konstrukcja z taką wadą i należy jej unikać)</p>
<p>&quot;Ależ to jest popadanie w paranoję&quot;</p>
<p>Pytanie, czy ktoś chce iść w stronę wizji z filmu &quot;Idiokracja&quot; czy chce być świadomym konsumentem.</p>
<p>Nie wszystko na rynku jest oczywiście złe, ale jeśli wybiorę iPhone, to muszę się liczyć z tym, że w najgorszym wypadku będę zmuszony / zmuszona instalować tylko aplikacje z AppStore (podobnie - jak wybiorę Facebooka, Twittera, Instagrama czy Google, to zgadzam się na to, żeby oni sami bez wyroku mogą w każdym momencie uznać, co jest dla mnie dobre).</p>
<p>Tym wpisem chciałem tylko napisać, że pewne systemy dochodzą do kresu swoich możliwości... i jeżeli chcemy więcej, to sami musimy poszukać alternatywy. Windows nie będzie inny, podobnie x86 też raczej się nie zmieni. Rewolucja tu i tam zjada swoje dzieci... i tak działa świat. Nie ma co więc się podniecać tym, że komuś tam skasowano Twittera czy coś innego - lepiej ten czas wykorzystać na rodzinę, hobby czy kontakty towarzyskie.</p>
<p>I naprawdę należy w miarę możliwości czytać tyle recenzji, ile tylko się da (w tym, jeśli można, opis rozbiórki z <a href="https://www.ifixit.com/" target="_blank" rel="noopener" rel="nofollow">https://www.ifixit.com/</a>). Poczekać z zakupem, aż nowość okrzepnie na rynku. I tyle.</p>
<p>W przypadku laptopów - gdzieś tam (nie chwaląc się) kiedyś pisałem już o skandalicznym <a href="?q=node/426">poborze prądu w trybie standby / off</a>.</p>
<p>Może naprawdę rozważyć używanie tabletu (do ok. 12 cali) albo największego telefonu (obecnie do 6,9 cali)? Albo poszukać laptopów z Chin? (Lenovo daje chyba więcej konfiguracji bez Windows) Albo czegoś z ARM? Albo zamiast wydawać 10000 PLN na &quot;porządnego&quot; laptopa &quot;dobrej&quot; firmy wybrać to samo, ale w plastikowej obudowie od innego producenta? Czy kupić używkę?</p>
<p>PS. W opisywanych przypadkach można też oczywiście wyłączyć Turbo i zmniejszyć wydajność z poziomu rzędu 400-600 punktów (mówię o wykresach z notebookcheck) robiąc z drogiego laptopa drogi klocek albo kupić np. większego <a href="https://www.notebookcheck.net/Acer-Swift-3-SF314-42-Laptop-Review-Fast-slim-and-with-good-battery-life-The-Ryzen-subnotebook-is-almost-completely-convincing.469302.0.html" target="_blank" rel="noopener" rel="nofollow">Acera Swift 3 z Ryzenem</a>, który ma średni wyświetlacz, ale osiąga około 900 punktów. Inną opcją rozwiązania kwestii grzania się jest próba zmniejszenia limitów PL1 i PL2 (bo undervolting może nie zadziałać z uwagi na blokujące go poprawki bezpieczeństwa).&#160;&nbsp;</p>
