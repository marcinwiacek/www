Title: A ja się cieszę, że energia będzie droga… (2022)
Author:marcin
When:5 Sep 2022
Taxonomy:polski,polski blog,salon24.pl

<p>Tytuł jest oczywiście poniekąd clickbaitem, ale… równocześnie chciałbym wskazać na kilka pozytywów coraz wyższych cen energii.</p>
<!--break-->
<p><a href="https://android.com.pl/tech/511613-xbox-oszczedzanie-energii-wielka-brytania/" target="_blank" rel="nofollow noopener">I tak w Wielkiej Brytanii podobno obliczono ostatnio, że wyłączanie Xbox Series X zamiast jego usypiania spowoduje zmniejszenia zużycia energii z 13 watów na 0,5 watt (i miało to dać oszczędności rzędu 310 PLN).</a> Zamyśliłem się… ile razy widziałem na różnych forach komentarze, że tryb standby i jeden watt w tę czy drugą stronę to nic. Od wielu lat jesteśmy zalewani urządzeniami, które zużywają energię wyłącznie w znanym sobie celu. Dzieje się w przypadku komputerów stacjonarnych (gdzie wyłącznik jest zawsze w zasięgu ręki użytkownika), telewizorów (tu w charakterze pstryczka zawsze można wykorzystać młodszego członka rodziny), a nawet laptopów (nawet Apple zdecydowało, że ich laptopy są zbyt energooszczędne, i obecnie wróciło do poziomu znanego z modeli z Intelem). Czy obecne ceny energii spowodują, że w wielu domach pojawią się listwy z wyłącznikiem, i przestaniemy być otoczeni masą czuwających asystentów? Czy wrócimy do normalności, gdzie to człowiek rządzi elektroniką, a nie elektronika człowiekiem? A może też w końcu normalnością staną się matryce o niższym zużyciu energii? Albo podawanie realnych wskaźników TDP?</p>
<p><a href="https://www.benchmark.pl/aktualnosci/ladowanie-elektrykow-drozsze-od-benzyny-w-holandii.html" target="_blank" rel="nofollow noopener">W innym artykule przeczytałem sobie o narzekaniach, że koszt przejechania jednego kilometra pojazdem elektrycznym staje się wyższy niż w przypadku blachosmrodów</a>. Pojazdy te mają jedną ogromną zaletę, jaką jest przyspieszenie, ale… moim skromnym zdaniem wykazują bardzo negatywny wpływ na środowisko (i nie chciałbym tu mówić o koszcie wyprodukowania baterii, problemach po wypadku czy zapłonie, być może mniejszym zużyciu klocków hamulcowych). Pomińmy jednak to, jak i dywagacje na temat dostępności litu. Na pewno sieci energetyczne nie są przystosowane do ogromnej ilości elektryków. Czy obecny „kryzys” energetyczny spowoduje, że w końcu przestaniemy pchać się w tę ślepą uliczkę? (kryzys pisze w cudzysłowie, bo tak naprawdę problem powstał, bo ktoś ktoś gdzieś w komputerze zmienił jakieś cyferki, a nie dlatego, bo nagle cały kontynent przestał produkować prąd).</p>
<p>Ogólnie mówiąc zawsze jak jest przyczyna, to jest i skutek. Gdy elektryki są wykorzystywane, to każdy chce zarobić na nich i ich użytkownikach. Gdy Intel zatrzymał się w rozwoju, trochę ludzi przesiadło się na M1 lub Ryzeny. Gdy M1 był za dobry, to urządzenia z M2 takie fajne już nie są. Gdy przestaliśmy kupować pamięci SSD, to te zaczynają tanieć (i mają być tanie pod koniec roku). Tak samo z kartami graficznymi… itp. itd. Generalnie ceny prądu wzrosną, zużycie spadnie, w iluś miejscach nagle okaże się, że coś można zrobić inaczej, ceny spadną. I tak to się będzie kręcić.</p>
<p>PS. I właśnie z tego powodu na razie nie warto kupować systemów z DDR5 – należy poczekać, aż ceny spadną do poziomu uzasadniającego zakup (zauważmy też, że nowe Ryzeny mają wyższe TDP, i koniecznie należy sobie przekalkulować, czy wyższa wydajność jest warta zużytej energii).</p>