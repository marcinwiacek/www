Title: Psychoza strachu na drogach (2022)
Author:marcin
When:30 Oct 2022
Taxonomy:polski,polski blog,salon24.pl,drogowe

<p>Stało się to o czym pisałem – przepisy z niejasnych stały się jeszcze bardziej mętne (widać też jasno, że służą do wyciągania pieniędzy od kierowców i kandydatów na kierowców), i teraz:</p>
<!--break-->
<ol>
<li><a href="https://www.brd24.pl/prawo/policjanci-nieslusznie-wystawiaja-mandaty-kierowcom-przed-przejsciami-to-nie-sa-wykroczenia/" target="_blank" rel="nofollow noopener">policjanci sami najprawdopodobniej wystawiają mandaty niezgodnie z przepisami (w sytuacjach, gdy przejazd kierowcy zupełnie nie koliduje z ruchem pieszego ani nie zmienia jego zamiarów)</a></li>
<li><a href="https://www.brd24.pl/filmy/kierowcy-w-panice-hamuja-juz-przed-przejsciami-nawet-jak-maja-zielone-to-grozne/" target="_blank" rel="nofollow noopener">kierowcy przepuszczają pieszych nawet wtedy, gdy ci mają czerwone światło (to już w ogóle straszne, że przez to dochodzi do kolizji)</a></li>
<li><a href="https://www.brd24.pl/spoleczenstwo/zakwestionowane-przez-brd24-pytania-usuniete-z-egzaminow-na-prawo-jazdy/" target="_blank" rel="nofollow noopener">przez jakiś czas na egzaminach były widoczne pytania z błędną odpowiedzią</a> (dwa znalezione zostały usunięte, niemniej jednak ile takich kwiatków pozostało albo zostanie wprowadzonych „po cichu”?)</li>
</ol>
<p>Polityka dojenia kierowców (nazwijmy to po imieniu) była prowadzona przez lata, można jednak spokojnie powiedzieć, że rządzący z PiS przenieśli ją na zupełnie inny poziom – firmy państwowe zarabiają krocie ze sprzedaży na stacjach benzynowych, funkcjonariusze działają w stanie totalnej niepewności, a kierowcy zaczynają bać się w ogóle jeździć.</p>
<p>Ludzie zaczynają się gubić w gąszczu nakazów, zakazów i "prostych" uregulowań (ilość przepisów rośnie, czas konsultacji i merytorycznej pracy nad nimi maleje).</p>
<p>I tak np. <a href="https://www.brd24.pl/filmy/a-czy-ty-zauwazylbys-to-dziecko-na-przejsciu-a-powinienes/" target="_blank" rel="nofollow noopener">taką hulajnogą można przejeżdżać przez przejście</a>, <a href="https://www.brd24.pl/filmy/refleks-kierowcy-uratowal-jej-zycie-hulajnoga-elektryczna-nie-wolno-jechac-przez-przejscie/" target="_blank" rel="nofollow noopener">taką nie</a>, tu jest skrzyżowanie, a tu nie (zmieniane są rzeczy znane kierowcom od lat), <a href="https://www.brd24.pl/prawo/po-artykule-brd24-pl-policja-z-rawy-mazowieckiej-wycofuje-sie-z-nieslusznie-podwyzszonego-mandatu/" target="_blank" rel="nofollow noopener">tutaj obowiązuje recydywa przy wystawiani mandatów, a tutaj nie</a>, itp.</p>
<p><a href="https://www.auto-swiat.pl/wiadomosci/aktualnosci/pan-jaroslaw-mial-stluczke-z-zona-policjanta-mieli-wmowic-wine-kierowcy/wr7jnkm" target="_blank" rel="nofollow noopener">Dochodzą do tego takie sytuacje jak wmawianie niewinnym, że popełnili wykroczenie (sytuacja z kierowcą autobusu i włączającą się do ruchu żoną policjanta)</a>, a mandaty w ogóle mają to do siebie, że często z czasem przestają działać, i zostają wyłącznie środkiem do dyscyplinowania niepokornych (tzn. tych, którzy użyli „mowy nienawiści”)</p>
<p>Dobra zmiana?</p>
<p>PS. Żeby nie było, że mówię tylko o PiS - w Internecie pojawiły się głosy, że obecne pomysły eurokratów doprowadzą do tego, że przed 2035 ludzie rzucą się na spalinówki, a potem będa je reanimować w nieskończoność (tzw. syndrom Kuby)</p>
<p>PS2. <a href="https://www.brd24.pl/spoleczenstwo/urealnione-kary-odmienily-polskie-drogi-gigantyczny-spadek-liczby-zabitych-w-wypadkach/" target="_blank" rel="nofollow noopener">Ministerstwo Infrastruktury informuje o spadku ilości zabitych na drogach</a>, i byłaby to doskonała wiadomość, gdyby nie... to, że w ostatnich latach manipulacja statystykami ze strony wielu osób w jakiś sposób związanych z partią rządzącą jest gigantyczna (chociażby informacje z TVP)</p>
