Title:Samsung jak Nokia ? (2013)
Author:marcin
When:06 Oct 2013
Taxonomy:Polski,Polski blog,GSM,Android,Spider&#039;s Web

<a name=gora></a><hr size="2" noshade="noshade" width="60%" align="center" style="color: rgb(0, 64, 128);"><div align="center"><font size="1">Artykuł został <a href=http://www.spidersweb.pl/2013/10/samsung-jak-nokia.html>opublikowany w serwisie Spider's Web</a></font><a name=Top></a></div><hr size="2" noshade="noshade" width="60%" align="center" style="color: rgb(0, 64, 128);">
<p>Kilka dni temu można było przeczytać o blokadzie regionalnej w Samsungu Galaxy Note III, później o jej wprowadzeniu w większości obecnych modeli (jeśli nie wszystkich). Temat pojawił się około piątku, pełno było niedomówień, jednakże obecna wersja mówi, iż każde urządzenie należy aktywować z kartą SIM z regionu, do którego jest przypisane (czyli jeżeli kupujemy S4 Mini z regionu europejskiego, to używamy karty z tej okolicy, a następnie możemy wykorzystywać dowolne karty SIM). 

<!--break-->
<p>Więcej o tym można przeczytać np. na <a href=http://www.phonearena.com/news/Samsung-is-now-locking-all-new-devices-to-a-region-making-life-hard_id47790>http://www.phonearena.com/news/Samsung-is-now-locking-all-new-devices-to-a-region-making-life-hard_id47790</a>, ciekawe są również komentarze na <a href=http://forum.xda-developers.com/showthread.php?t=2457964>http://forum.xda-developers.com/showthread.php?t=2457964</a> (według niektórych procedura nie działa) i to, że podobna funkcjonalność być może trafi do starszych modeli wraz z aktualizacjami.

<p>Jakiś czas temu można było przeczytać również o platformie/rozwiązaniu KNOX - <a href=http://www.sammobile.com/2013/09/05/samsung-knox-security-platform-to-be-commercially-available-soon/>http://www.sammobile.com/2013/09/05/samsung-knox-security-platform-to-be-commercially-available-soon/</a>. W skrócie - chodzi tutaj o większe zabezpieczenie, a odpowiednie uaktualnienia zaczynają być wprowadzane np. do Galaxy S4 - <a href=http://technologiczni.eu/samsung-knox-koniec-z-custom-rom-ami-i-root-em-na-galaxy-s4/>http://technologiczni.eu/samsung-knox-koniec-z-custom-rom-ami-i-root-em-na-galaxy-s4/</a>. Idea jest oczywiście szczytna czyli większe bezpieczeństwo danych. Z czym to się jednak wiąże ? Każda modyfikacja lub wygrywanie przez użytkownika podstawowych komponentów (np. bootloadera) wiąże się z ustawieniem flagi i prawdopodobnie (powtórzę: prawdopodobnie) utratą gwarancji - więcej o tym można przeczytać np. na <a href=http://forum.xda-developers.com/showthread.php?t=2447832>http://forum.xda-developers.com/showthread.php?t=2447832</a>. Ciekawe jest to, że ustawienie tej flagi prawdopodobnie nie może być fizycznie odwrócone.

<P>Pamiętacie Nokię ? W czasie telefonów z generacji DCT-3 ludzie zaczęli sobie włączać tzw. netmonitor oraz tworzyć modyfikacje firmware, co firmie w końcu przestało być na rękę. Pojawiły się nowe modele z generacji DCT-4, gdzie (w skrócie) firmware zaczął być szyfrowany, coraz mocniej dbano także o simlocki. Z czasem zaczęło powstawać coraz więcej niczym nie różniących się praktycznie modeli, zaczęła spadać jakość, również modele z Symbianem zaczęły odstawać od rzeczywistości kreowanej przez innych. 

<p>Zresztą bardziej dosłownie mówiąc - kiedyś dla wielu nie do pomyślenia było mieć Samsunga...dopóki nie pojawił się np. Galaxy S. A teraz ? Historia zaczyna się chyba powtarzać. Galaxy S IV mini trzyma pewien poziom, ale nie budzi już takiego wow (pisałem o tym znacznie szerzej: <a href=?q=node/261>http://mwiacek.com/www/?q=node/261</a> ) no i jego ograniczenia raczej nie pasują do 2013 roku. Ktoś powie, że to oczywiście średnia półka, ale ja spytam się w tym momencie - czy nie jest widoczne, że Klienci oczekują mocnych telefonów właśnie o rozmiarach tegoż S IV mini ? 

<p>Moim zdaniem firma zaczyna zachowywać się troszkę jak Nokia kiedyś i niestety potrzeby użytkowników spychane są już nie na drugi, nie na trzeci, ale na dziesiąty plan. I stąd zaczynamy mieć blokady, dalej mamy miliardy wariantów (i to jest naprawdę piękne - np. na rynku polskim nie mamy oficjalnie S IV mini Duosa, ale telefon jest dostępny z różnych źródeł z językiem polskim), masę tzw. bloatware, "optymalizacje" w benchmarkach (<a href=http://www.spidersweb.pl/2013/10/producenci-falszuja-wyniki-testow.html>http://www.spidersweb.pl/2013/10/producenci-falszuja-wyniki-testow.html</a>), itd. itd.

<p>Czy nie możnaby mieć jednej podstawy i możliwości wyboru po prostu języka ? Czyli mówiąc krótko - producent udostępnia telefon z jednym kernelem i podstawą wspólną dla wszystkich wariantów, który to telefon pozwala doinstalować jakieś języki + doinstalować/usunąć aplikacje specyficzne dla jakiegoś operatora (wybór aplikacji byłby robiony na podstawie IMEI czy czegoś podobnego). Do takiegoż telefonu dostępne byłyby uaktualnienia podobnie jak do Nexusów.

<p>Technicznie jest to jak najbardziej możliwe i może nie byłoby takich kwiatków jak brak aktualizacji czy poprawek błędów...

<p>Co zaś można poradzić na dzisiaj ? Jedynie zakup tych modeli, do których jest dostępny CyanogenMod (albo zakup któregoś Nexusa)....i pogodzenie się z tym, że Android jest delikatnie mówiąc kiepski jeśli chodzi np. o bezpieczeństwo.