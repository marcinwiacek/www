Title: Kaczyński myśli o atomie. A mnie stanęła przed oczami Korea… (2022)
Author:marcin
When:17 Oct 2022
Taxonomy:polski,polski blog,salon24.pl

<p><a href="https://www.rmf24.pl/fakty/polska/news-kaczynski-przydalaby-nam-sie-bron-nuklearna,nId,6349920#crp_state=1" target="_blank" rel="nofollow noopener">Dzisiaj kolejne słowa:</a></p>
<!--break-->
<p><a href="https://www.rmf24.pl/fakty/polska/news-kaczynski-przydalaby-nam-sie-bron-nuklearna,nId,6349920#crp_state=1" target="_blank" rel="nofollow noopener">"Chcemy mieć silną armię we wszystkich aspektach poza tym, że nie planujemy tego, żeby mieć broń nuklearną. To jest w tej chwili niemożliwe, chociaż by nam się przydała"</a></p>
<p>Z jednej strony Polska oczywiście powinna rosnąć w siłę, z drugiej… trudno wskazać spektakularne sukcesy obecnych rządzących (no chyba, że mówimy o kupieniu masek i przywiezieniu ich największym samolotem świata, zakupach respiratorów czy przekopie Mierzei). Dzisiaj za to przeczytałem o tym, że <a href="https://www.slazag.pl/na-turnieju-zuzlowym-mozna-wygrac-tone-wegla" target="_blank" rel="nofollow noopener">w jednych z konkursów nagrodą jest tona węgla</a>. Tak, zeszliśmy do tego, że ludzie zaczynają się bić o towary podstawowe. W tym roku mieliśmy już temat cukrowy, teraz jest to węgiel i inne materiały do ogrzewania (przypomnijmy, że mowa była nawet o chruście, a sam Kaczyński poniekąd nie wie, czy węgiel brunatny jest szkodliwy - "Nie ukrywam, że sprawy węgla brunatnego nie zgłębiałem, jego szkodliwości. Wiem, że są wielkie kopalnie i wielkie elektrownie, w tym największa w Europie elektrownia w Bełchatowie, że to się pali, że to dymi, jakoś ludzie tam żyją")</p>
<p>Ogólnie, gdy widzę obecną ligę czempionów, to zastanawia mnie, ile wybuchów atomowych musielibyśmy przeżyć pod ich światłym przywództwem (gdyby wspomnianą technologię dostali w swoje ręce). Oczywiście Polska myślała już wcześniej o energii atomowej – prowadzono pewne badania pod kierownictwem generała Kaliskiego (lata 70-te XX wieku), w dużej mierze ukończono elektrownię w Żarnowcu. Tylko, że wtedy jakby można było wskazać wiele elementów rozwoju… a teraz to stają mi przed oczami filmy o wszystkich dyktatorach, którzy doprowadzili swoje kraje do upadku, ale… rakiety i bomby mają.</p>
<p>Zwolennicy PiS mogą oczywiście zakłamywać rzeczywistość, niestety… świat właśnie myśli o elektronice w skali 3nm, Google wycofuje wsparcie dla aplikacji 32-bit w Androidzie (Apple zrobiło to wcześniej), a my… mamy megalomańskie wizje i wprowadzamy do szkół nowe przedmioty, tj. nauki biblijne i nauki o rodzinie.</p>
<p>Rządzący majstrują przy ustawie o ochronie ludności (nowe stany nadzwyczajne), słyszymy o repolonizacji zagranicznych sieci, obniżaniu podatków (jasne) i... o tym, że w Polsce to zapaści właściwie nie ma (Sieradz), jak również o uważnym kontrolowaniu tego, co robi wielka opozycja w trakcie kolejnych wyborów.</p>
<p>Czy naprawdę można to inaczej skomentować niż w poniższy sposób?</p>
<p>
<div class="embed-responsive embed-responsive-16by9"><iframe src="//www.youtube.com/embed/WnF8z_Gmifo" class="note-video-clip"   frameborder="0">
</iframe></div>
</p>
<p>I oczywiście można w tym momencie mówić, że część ze słów tego polityka jest prawdziwa (chociażby niektóre o Rosji albo Brukseli), ale czy ktokolwiek trzeźwo myślący bierze je na serio, gdy padają wśród masy dziwnych stwierdzeń?</p>