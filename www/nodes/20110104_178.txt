Title:Komentarz o Geimini, czy quo vadis Androidzie ? (2011, wersja 1.01)
Author:marcin
When:04 Jan 2011
Taxonomy:Polski,benchmark.pl,Linux,GSM,Polski artykuł,OS,Android

<a name=gora></a><hr size="2" noshade="noshade" width="60%" align="center" style="color: rgb(0, 64, 128);"><div align="center"><font size="1">Artykuł we wcześniejszej wersji został wpierw <a href=http://www.benchmark.pl/mini-recenzje/Komentarz_o_Geimini%2C_czy_quo_vadis_Androidzie_.-3534.html>opublikowany w serwisie benchmark.pl</a><a name=Top></a>, wersja 2.0 (ale po angielsku !) jest <a href=?q=node/182>tutaj</a></font></div><hr size="2" noshade="noshade" width="60%" align="center" style="color: rgb(0, 64, 128);">
<p>Od kilku dni na różnych portalach można przeczytać 
utrzymane czasem w sensacyjnym tonie notki o złośliwym kodzie o nazwie 
Geimini, który stał się zagrożeniem dla danych użytkowników w różnych 
urządzeniach pracujących pod kontrolą Androida. Była o tym nawet <a href="http://www.benchmark.pl/aktualnosci/Niebezpieczny_Geimini_atakuje_Androida-32508.html">wzmianka na Benchmarku</a>...</p>

<p>Chciałbym choć trochę poruszyć tematykę bezpieczeństwa (i przy okazji
 prywatności) w sympatycznym robociku i zastanowić się, czy w 2011 
podobne informacje będą na porządku dziennym...</p>
<!--break-->

<p>Oprę się na własnych doświadczeniach z <a href="?q=node/177">Androida 2.2.1 w Galaxy S</a> (<strong>o pewnych faktach już pisałem wcześniej i teraz to rozwinę</strong>,
 przykłady również będą dotyczyć tego telefonu) oraz odkryciach ludzi 
trochę bardziej biegłych w tym temacie ode mnie (czytaj - m.in. na 
prezentacjach z DEFCONu :))</p>
<p><span style="color: rgb(153, 204, 0);"><font size="+2">Domyślne ustawienia</font></span></p>
<p>Android (a konkretnie jego domyślne ustawienia) moim zdaniem nie do 
końca sprzyjają zachowaniu prywatności. I nie mówię tutaj o takich 
rzeczach jak połączenie z kontem w Google (i kopiowanie przy domyślnych 
ustawieniach takich danych "w chmurę" jak kontakty czy kalendarz ). To 
można stosunkowo łatwo wyłączyć:</p>
<ul>
    <li>"Kontakty -&gt; Ustawienia -&gt;&nbsp;Zapisuj nowe kontakty w" i wybieramy "Telefon"</li>

    <li>"Kalendarz -&gt; Ustaw. -&gt; Kalendarze" i włączamy "Mój kalendarz"</li>
</ul>
<p>i w końcu "Menu -&gt; Ustawienia -&gt; Konta i synchronizacja -&gt; Autosynchronizacja"</p>
<p>Nie chodzi również o numer telefonu widoczny w "Menu -&gt; Ustawienia
 -&gt; O telefonie -&gt; Aktualizacje systemu". On również jest do 
usunięcia - wchodzimy w "Kontakty -&gt; Ustawienia -&gt; Własne numery",
 kasujemy stamtąd wpisy i restartujemy telefon.</p>

<p>Chodzi mi bardziej o zbieranie tego gdzie się znajdujemy. W Androidze
 2.2.1 (Froyo) możliwości ustawiania lokalizacji są trzy (menu "Menu 
-&gt; Ustawienia -&gt; Lokalizacja i zabezpieczenia"):</p>
<ul>
    <li>na podstawie wykrytych sieci Wifi lub danych z sieci komórkowej (numery identyfikacyjne BTSów, itp.)</li>
    <li>sprzętowy GPS</li>
    <li>informacje z czujników</li>
</ul>

<p>Google dodał przycisk GPS na ekranie Powiadomienia. I&nbsp;co się 
okazuje ? Opcja pierwsza czyli "Użyj sieci bezprzew." nie jest przez 
niego wyłączana, po jej włączeniu zaś użytkownik może przeczytać:</p>
<p><img src="sites/default/files/178/gps23.png" alt="" height="500" width="300"></p>
<p><strong>Ilu użytkowników w końcu da sobie spokój z ręcznym jej wyłączaniem ?<br>
</strong></p>
<p>Pójdźmy dalej - w Androidzie 2.1 w menu kamery miałem opcję 
wyłączania geolokalizacji, w 2.2.1 zniknęła (informacja o lokalizacji 
jest dodawana automatycznie w przypadku włączenia którejś z opcji w 
"Menu -&gt; Ustawienia -&gt; Lokalizacja i zabezpieczenia").</p>
<p>Kolejny przykład - w domyślnej przeglądarce zdarzyło mi się raz, że proponowane mi było włączenie opcji lokalizacji.</p>
<p>W stosunku do innych systemów można również wytykać fakt, iż 
aplikacje systemowe (tak można traktować programy Google) zazwyczaj też 
są tylko w wersji "online". Ot takie Mapy Google (wersja 5.0.0.0) - są 
tak  wykonane aby jak najczęściej łączyć się z serwerem (lokalny cache 
jest  niestety kasowany od czasu do czasu przynajmniej w Galaxy S, 
wyznaczanie  trasy wymaga już tego obowiązkowo). Albo Wyszukiwanie 
głosowe...</p>

<p>A jakiś pozytyw ? Android 2.2 ma różne metody zabezpieczenia ekranu 
(hasłem, wzorem, itd.). Wbrew pozorom nie jest to dzisiaj tak oczywista 
opcja...</p>
<p><strong><span style="color: rgb(51, 153, 102);">Mój komentarz:</span></strong>
 tworzenie Androida nie jest działalnością charytatywną, niewątpliwie 
przynosi firmie Google zyski np. z reklam (a te będą efektywne tylko 
wtedy gdy będą trafnie skierowane) i myślę, że podobnych "negatywnych" 
działań do opisanych będzie coraz więcej. W przyszłości z chęcią bym 
natomiast widział możliwość podłączania karty pamięci do komputera w 
trybie "tylko do odczytu".</p>
<p><span style="color: rgb(153, 204, 0);"><font size="+2">Uaktualnienia</font></span></p>
<p>Android 2.2 Froyo został <a href="http://www.google.com/events/io/2010/">ogłoszony w dniach 19-20 maja 2010</a>,
 pierwszy raz oficjalne wydanie tej wersji zostało udostępnione w Polsce
 dla modelu Samsunga Galaxy S ok. 9 listopada 2010 (ale tylko wariant 
brandowany dla sieci Era). Przypominam - mówimy o telefonie flagowym (z 
najwyższej półki) sprzedanym w różnych wariantach w ponad 10 milionach 
egzemplarzy.</p>
<p>Z urządzeniami innych producentów jest niestety podobnie - np. 
flagowy X10 Sony-Ericssona przez długi czas był sprzedawany z archaiczną
 wersją 1.6.</p>
<p>Wyliczać można długo, jedynym chlubnym wyjątkiem są telefony 
bezpośrednio od Google czyli Nexus One lub Nexus S. Ale one kosztują 
jakby "trochę" więcej...</p>

<p>Dlaczego o tym piszę ? Każda kolejna wersja to nie tylko zmiany w 
funkcjonalności, ale również poprawki na znane luki w zabezpieczeniach w
 modułach systemowych. <strong>Czy w przypadku systemów biurkowych 
dopuszczalne byłoby czekanie pół roku na wypuszczenie odpowiedniej 
poprawki ? A w systemie o nazwie Android tak się niestety dzieje...</strong></p>
<p>Obawiam się, że w pewnym momencie skojarzenia użytkowników mogą iść 
prostą drogą - skoro Android używa jądra Linuxa i ma tyle "luk", to nie 
warto się interesować się Linuxem w ogóle. Trzeba sobie powiedzieć 
jasno, że nie jest to prawda i konflikt między osobami tworzącymi jądro i
 firmą dalej trwa (zmiany Google nie są wprowadzane do głównego kodu), 
każdy producent dodatkowo umieszcza swoje wersje u siebie (a właściwie 
powinien - <a href="http://osnews.pl/producenci-androidowych-urzadzen-lamia-gpl/">według Matthew Garretta z firmy Red-Hat na 130 sprawdzonych urządzeń zrobiono to jedynie w przypadku 19</a>). <strong>Mówiąc
 krótko - to co reprezentuje teraz Android i różne dystrybucje linuxowe 
to dwa różne światy (jeśli chodzi o wykorzystywanie, łatanie i pomoc w 
rozwoju jądra).</strong></p>
<p>Pójdźmy dalej - <span>takie np. nowe egzemplarze Samsung i5700 Galaxy</span>
 są dostępne jeszcze w   ofercie 7 sklepów (według Skąpca). Ten model 
nie otrzyma już oficjalnego   Froyo...ale taka alternatywa pojawiła się 
(przy czym ROM nie jest od Samsunga) i jakimś czas temu mogliśmy   
przeczytać np. sensacyjny artykuł "Przyspiesz 4-krotnie Samsung i5700   
Galaxy Spica!". <strong>Który użytkownik się nie skusi ? </strong>Myślę,
 że w przypadku podobnych produkcji prędzej czy później mogą się 
niestety pojawić "czarne owce" z ukrytymi "niespodziankami".</p>
<p>Jak producenci mogą się przed tym "bronić" ? Jednym z rozwiązań jest szyfrowanie tzw. bootloaderów - tak działa np. Motorola, <a href="http://forum.xda-developers.com/showthread.php?t=888071">ostatnio pewne kroki tego typu uczyniono w Galaxy Tab</a>. <strong>

 Mam niestety dosyć mocne wrażenie, iż w miarę zdobywania popularności  
przez platformę może nastąpić intensyfikacja podobnych działań.</strong> Tylko,  że wtedy być może dziecko zostanie wylane wraz z kąpielą...</p>
<p>W przypadku Androida dochodzi niestety kolejny problem - oficjalne 
buildy systemu nie zawsze informują o możliwych uaktualnieniach. 
Zauważyłem to np. na <a href="?q=node/177">testowanym Galaxy S po zmianie ROMu na wersję 2.2.1</a> - zostały mi automatycznie zaproponowane uaktualnienia <strong>Map Google</strong> do wersji 5.0.0, <strong>YouTube</strong> do 2.1.6, pojawił się również <strong>Street View w mapach Google</strong> 1.6.0.6 oraz <strong>Market</strong> 2.2.7, ale... <strong>Gmail, Layar, Voice Search, Google Search, Flash Player 10.1</strong>

 (5 aplikacji !) musiałem sobie sam znaleźć w Markecie i wyklikać (od 
tego momentu były już "normalnie" widoczne). Żeby nie było wątpliwości -
 bez wspomnianej operacji mój Flash byłby w wersji 10.1.92.8, a <a href="http://www.adobe.com/support/security/bulletins/apsb10-26.html">zgodnie z biuletynem bezpieczeństwa Adobe nr APSB10-26 narażałoby to telefon na niebezpieczeństwo</a>...</p>
<p>Jak sobie z tym poradzić ? Można ewentualnie zainstalować sobię aplikację <strong>Appbrain</strong>
 z Marketu, wejść w opcję "Manage and Sync" (na obrazku), gdzie można po
 kolei klikać na nazwach programów i patrzeć, czy są one w Markecie.</p>
<p><img src="sites/default/files/178/brain.png" alt="" height="500" width="300"></p>
<p>Mało wygodne, ale lepsze niż nic...</p>
<p>We wspomnianym telefonie Galaxy S pewne zastrzeżenia miałem również 
co do kilku innych programów dołączonych jako "bonus". Przykładowo taki 
ThinkFree Office (w Markecie widoczny jako <strong>ThinkFree Office Mobile</strong>)
 - "moja" wersja to 2.0.1011.01 (po kliknięciu na opcję aktualizacji w 
niej nie wskazuje na istnienie żadnych poprawek), marketowa zaś 
2.0.1110.01. Literówka to czy wprowadzanie użytkownika w błąd ?</p>

<p>Co ciekawiej - wraz ze wspomnianym pakietem Office w telefonie 
naliczyłem przynajmniej 4 miejsca, gdzie można zobaczyć informację o 
uaktualnieniach:</p>
<ol>
    <li>menu OTA, które jest w nowością w Androidzie 2.2.1 od Samsunga</li>
    <li>ThinkFree Office</li>
    <li>Samsung Apps</li>
    <li>Market</li>
</ol>
<p>Do dwóch pierwszych trzeba się dostać "ręcznie", w pozostałych 
również nie ma do końca jasnej informacji, kiedy sprawdzają coś "z 
automatu".</p>

<p><strong><span style="color: rgb(51, 153, 102);">Mój komentarz:</span></strong>
 sprzedawanie "dziurawych" urządzeń jest naganne, z chęcią widziałbym 
jedno centralne miejsce z możliwością kliknięcia "sprawdź teraz" oraz 
możliwość otrzymywania aktualizacji zabezpieczeń do modułów systemowych 
(takich jak Wiadomości) przez kilka lat od pojawienia się konkretnej 
wersji Androida na rynku. I powinno to być dostarczane zapewne przez 
Google...</p>
<p><span style="color: rgb(153, 204, 0);"><font size="+2">Uprawnienia aplikacji (bez roota)</font></span><font size="+2"><br>
</font></p>
<p>Załóżmy, że chcemy pobrać aplikację np. z Marketu - po jej wybraniu 
otwiera się ekran, gdzie możliwe jest np. sprawdzenie, co ona będzie 
robić, a co nie:</p>
<p><img src="sites/default/files/178/aperm1.png" alt="" height="500" width="300"></p>

<p>Całość jest oczywiście dosyć dobrze rozpisana i zwyczajnie możemy się
 w tym momencie wycofać. W przedstawianym wypadku wybrałem aplikację <strong>antivirus free AVG</strong>
 i na wszystko mogę się zgodzić. Widoczny jest przycisk "Więcej". Klikam na nim i przechodzę do kolejnych ekranów:</p>
<table border=0><tr><td><img src="sites/default/files/178/aperm2.png" alt="" height="500" width="300"></td><td><img src="sites/default/files/178/aperm3.png" alt="" height="500" width="300"></td></tr></table>
<p>Są to generalnie te same opisy, tylko inaczej przedstawione. Po co ?</p>
<p>Po przewinięciu do dołu można obejrzeć tekst "Pokaż wszystko". Po kliknięciu obok niego można zobaczyć:</p>
<img src="sites/default/files/178/aperm4.png" alt="" height="500" width="300">
<p>Kolejne uprawnienia ! <b>Ilu użytkowników dojdzie do tego momentu i dlaczego całość nie jest bardziej prosta ?</b></p>

<p>Według prezentacji z DEFCONu 18 (kolejnej konferencji "dobrych" 
hackerów, która odbyła się na przełomie lipca i sierpnia 2010) o nazwie 
"THESE AREN’T THE PERMISSIONS YOU’RE LOOKING FOR" obecnie w systemie 
Android możliwe jest wykonanie przez aplikację przynajmniej 
następujących operacji nawet pomimo braku wskazania jakichkolwiek 
uprawnień:</p>
<ul>

    <li>restart systemu</li>
    <li>automatyczne uruchomienie przy starcie systemu lub od razu po zainstalowaniu</li>
    <li>zablokowanie systemu (brak reakcji na naciskane klawisze)</li>
    <li>pobieranie i wysyłanie danych poprzez standardową przeglądarkę <strong>(przy wyłączonym ekranie w sposób praktycznie niewidoczny dla użytkownika)</strong></li>
</ul>
<p>W tej samej przezentacji podano również, jak z użyciem uprawnienia 
"czytaj pliki dziennika systemu" (READ_LOGS) można uzyskać dostęp do 
przynajmniej części SMSów czy danych lokalizacyjnych. Podane zostały 
odpowiednie przykłady...</p>
<p>Z uruchamianiem aplikacji przy starcie można "walczyć" (różnymi metodami - np. "zabijać" procesy co robi przykładowo <strong>Startup Cleaner 2.0</strong>) ale co z pozostałymi uprawnieniami ?</p>

<p><strong><span style="color: rgb(51, 153, 102);">Mój komentarz:</span></strong>
 najsłabszym ogniwem jest tutaj sam użytkownik (kto z nas czyta podobne 
listy ?), nie do końca jest on jednak "winien" i wypadałoby zmienić 
sposób informowania o tym co aplikacje robią (a może dodatkowo dać 
możliwość wyłączania niektórych uprawnień).</p>
<p><span style="color: rgb(153, 204, 0);"><font size="+2">Uprawnienia aplikacji (z rootem)</font></span></p>
<p>Interesujący temat w przypadku Androida to uzyskiwanie tzw. roota 
czyli dostępu do konta administratora. Przyczyn robienia tego jest wiele
 - np. poprawianie błędów obecnych w oficjalnych wydaniach czy też pełne
 wykorzystanie możliwości sprzętu.</p>
<p>Żeby nie być gołosłownym - niedawno pisałem, że we Froyo "naciśnięcie
 klawisza Back + Home na dowolnym ekranie robi zrzut ekranu...". Udało 
mi się znaleźć dwa miejsca gdzie tak nie jest - Market (w momencie 
pokazania uprawnień aplikacji) oraz menu do uaktualnień OTA ("Menu -&gt;
 Ustawienia -&gt; O telefonie -&gt; Aktualizacje systemu"). I co się 
wtedy okazuje ? Że w Markecie aplikacje są, ale wymagają właśnie roota.</p>

<p>Jak go uzyskać ? Kolejne wydania systemu opierają się na określonych 
wersjach jądra linuxowego, a te mają swoje błędy. Do tego 
wykorzystywanie określonych błędów w użytych wersjach bibliotek, itd.</p>
<p>W&nbsp;przeszłości gotowe programy (które to robiły dosłownie jednym 
kliknięciem) można było znaleźć nawet w Markecie, obecnie Google usuwa 
je jeden po drugim. Od strony technicznej - proponowane obecnie metody 
uzyskiwania roota w Galaxy S to  wgrywanie zmodyfikowanego jądra 
(CF-Root) i wykorzystywanie rootkita  (według Kasperskiego 
Exploit.Linux.Lotoor.g) na błąd w aplikacji adb  (SuperOneClick). Moim 
zdaniem dziecko zostało znów wylane z kąpielą - wcześniej wystarczyło po
 prostu sobie skompilować niezbędne programy takie jak su i je 
zwyczajnie wgrać do tego telefonu (tzw. recovery w wersji 2e pozwalało 
na dodawanie niepodpisanych cyfrowo aplikacji).</p>
<p>Niezależnie od tego - większość obecnych rozwiązań pozwala wybrać, 
którym aplikacjom przydzielić "superuprawnienia". Tylko, że one same nie
 są niczym kontrolowane...<strong>a ponieważ programy "antywirusowe" na 
Androida podobnych uprawnień raczej nie mają (przynajmniej wszystko na 
to wskazuje), więc chyba i ich skuteczność nie może być pełna (jeśli 
jednak chcemy ich używać, to proszę bardzo - w Markecie jest np. 
produkcja znanej firmy AVG).</strong></p>
<p>Żeby mieć jasność - na konferencji DEFCON 18 pokazana była 
prezentacja "This is not the droid you're looking for...". Według niej 
możliwe jest przygotowanie rootkitów (podany został odpowiedni przykład 
dla urządzeń HTC), które będą niewidoczne i pozwolą np. wysłać SMSy czy 
dane lokalizacyjne po zadzwonieniu na odpowiedni numer. Zagrożenie jest 
dosyć realne...</p>
<p><strong><span style="color: rgb(51, 153, 102);">Mój komentarz:</span></strong>
 najsłabsze ogniwo to znów człowiek (użytkownik, który zgadza się na 
przekazanie telefonu w ręce niewiadomego oprogramowania). Z drugiej 
strony - czym różnią się obecne "smartphony" od komputerów biurkowych ? 
Dlaczego więc tak usilnie promowany jest inny model biznesowy, tj. 
sprzedawanie urządzeń blokowanych na wszelkie możliwe sposoby ? Może 
czas z tym skończyć ?</p>
<p><span style="color: rgb(153, 204, 0);"><font size="+2">Zawsze online ?<br>

</font></span></p>
<p>Tego typu urządzenia są tworzone po to, aby były ciągle połączone z 
Internetem czy to przez sieć komórkową czy przez Wifi. Jest to wygoda, 
ale okazuje się, że warto od czasu do czasu wyłączać wszystkie 
połączenia - nie tylko ze względów bezpieczeństwa, ale też z uwagi na 
oszczędność baterii.</p>
<p>"Goły" Android w wersji 2.2.1 ma podstawowe opcje do tego - przycisk 
Wifi jest na ekranie powiadomienia, można też wyłączać Wifi przy 
wygaszaniu ekranu (wchodzimy w&nbsp; "Menu -&gt; Ustawienia -&gt; 
Komunikacja -&gt; Ustawienia Wifi", klikamy na "Zaawansowane" i 
przestawiamy "Zasady trybu uśpienia Wi-Fi na "Gdy ekran zgaśnie"), 
podobnie np. pod klawiszem wyłącznika dostępna jest opcja "Tryb sieci 
danych".</p>
<p>Ta ostatnia powiedziałbym jest trochę zbyt dosłowna - przynajmniej w 
testowanym Galaxy S wyłączała mi również MMSy (które miały swój punkt 
dostępowy typu MMS). Z tego powodu do deaktywacji transmisji danych 
bardziej poleciłbym androidowego "klasyka", czyli <strong>APNdroid</strong> z Marketu:</p>

<p><img alt="" src="sites/default/files/178/apndroid.png" height="500" width="300"></p>
<p>A gdybyśmy chcieli włączać Wifi co jakiś czas ? W Markecie można znaleźć kilka programów (np. <strong>Service Manager</strong>), mnie udało mi się zmusić do współpracy z Galaxy jedynie <strong>NetSchedule</strong> (który potrafi także np. ustawiać stan Bluetooth).</p>
<p>Ale telefon to również SMS i MMS - obsługują je aplikacje systemowe, a
 jak te są uaktualniane już pisałem wcześniej. Dla ciekawych - również 
robocik zawierał tutaj błędy. Potwierdza to np. prezentacja "Attacking 
SMS" z konferencji BlackHat z 2009 (dotyczy ona wersji 1.5 i 
wcześniejszych).</p>
<p>Nowe telefony mają także opcje udostępniania Internetu przez Wifi 
(działają jak punkt dostępowy). Innowacyjną funkcją moim zdaniem byłoby 
tutaj ustawianie mocy sygnału (pomarzyć zawsze wolno ;)). Podobną opcję 
bym zresztą widział w przypadku Wifi (zapewne pomogłoby to w 
oszczędzaniu energii).</p>
<p><strong><span style="color: rgb(51, 153, 102);">Mój komentarz:</span></strong>
 jest naprawdę nieźle, miłym dodatkiem byłby natomiast systemowy 
scheduler do wszystkiego (profili, transmisji danych, uruchamiania 
aplikacji, ustalania co ile mają się synchronizować, itd.). No chyba że 
taki już istnieje... ;)</p>

<p><span style="color: rgb(153, 204, 0);"><font size="+2">A może murek ?<br>
</font></span></p>
<p>Kolejny problem - Android domyślnie nie ma nawet najprostszego 
firewalla (mówiąc inaczej nikt nie kontroluje gdzie aplikacje się 
łączą). Jak to rozwiązać ?</p>
<p>W Markecie mamy program <strong>DroidWall</strong>, który pozwala 
włączyć lub wyłączyć ruch sieciowy w ustawionych przez nas programach 
(odpowiednio dla Wifi i sieci komórkowej). Mamy tutaj białą lub czarną 
listę (przy pierwszej pozwalamy na "wyklikany" ruch, przy drugiej 
blokujemy zaznaczone regułki).</p>
<p><img src="sites/default/files/178/wall.png" alt="" height="500" width="300"></p>
<p>Gdzie tu jest haczyk ? Aplikacja wymaga roota (cóż za ironia - 
aplikacja zabezpieczająca wymaga złamania zabezpieczeń ;)) i może nie 
działać na tych telefonach, w których jądro nie ma skompilowanego 
wsparcia dla iptables. Do tego brakuje ustawiania konkretnych reguł.</p>
<p>Jeśli wystarczy nam obejrzenie tego, gdzie jesteśmy podłączeni, to polecam np. program <strong>OS Monitor</strong>. Pokaże on jasno dane o procesach, interfejsach sieciowych, nawiązanych połączeniach właśnie i wiele innych.</p>
<p><img alt="" src="sites/default/files/178/drwall.png" height="500" width="300"></p>

<p><strong><span style="color: rgb(51, 153, 102);">Mój komentarz:</span></strong>
 jeśli weźmiemy pod uwagę problemy z aktualizacjami, firewall byłby 
niezbędny... Inna sprawa, że dobra aplikacja tego typu pewnie 
wyłączałaby reklamy (takie działania są już widoczne - przykładem niech 
będzie <strong>Adfree</strong> z Marketu, który też wymaga roota) i możemy się tego długo nie doczekać...</p>
<p><span style="color: rgb(153, 204, 0);"><font size="+2">Marketowe problemy</font></span></p>
<p>Domyślny sklep Androida ma również swoje wzloty i porażki.</p>
<p>Pierwszy problem - występuje regionalizacja i użytkownicy starają się
  ją omijać (wymaga to roota, a ten może się wiązać z wcześniej 
opisanymi kwestiami).</p>
<p><a href="http://www.dobreprogramy.pl/Zmiany-w-Android-Market-nie-do-konca-udane,Aktualnosc,22261.html">I
 kolejny - obecnie można zwrócić płatną aplikację w ciągu 15 minut,  
programy mogą mieć 50 MB i brakuje mechanizmów do sprawdzania  
kompatybilności programu z modelem urządzenia</a>. Niektóre aplikacje 
starają się "obejść" problem wielkości i po zainstalowaniu wpierw 
pobierają dodatkowe materiały (czasem wiele MB). Nie muszę mówić, co 
mogą robić niektórzy użytkownicy, którzy kupią ileś takich programów i 
nie będą mogli z nich korzystać (albo powiem - mogą zacząć korzystać z 
wersji "z witaminkami" i innymi "niepodziankami").</p>

<p><strong><span style="color: rgb(51, 153, 102);">Mój komentarz:</span></strong>
 tym razem problem jest w mentalności użytkowników i sposobie tworzenia 
niektórych programów (przecież po zainstalowaniu wpierw mogłyby 
informować o braku ich zgodności z konkretnym modelem).</p>
<p><span style="color: rgb(153, 204, 0);"><font size="+2">Podsumowanie</font></span></p>
<p>Urządzenia mobilne będą coraz bardziej interesujące dla ludzi o 
niekoniecznie uczciwych zamiarach, platforma Android rozwija się chyba 
najbardziej dynamicznie (<a href="http://www.gartner.com/it/page.jsp?id=1466313">według Gartnera - 25,5% w 3 kwartale 2010 wobec 3,5% w 3 kwartale 2009</a>).</p>
<p>Zgodnie z tym co niedawno pisałem "w porównaniu do innych rozwiązań 
na rynku takich jak Symbian jest naprawdę dobrze, brakuje drobiazgów" 
(jeśli chodzi o funkcjonalność).</p>
<p>Czy tak samo jest z bezpieczeństwem ? Pewnych tematów celowo nie 
poruszałem (np. lokalizacja telefonu czy robienie z niego zdjęć po jego 
skradzeniu), ogólnie natomiast <span style="font-weight: bold;">m</span><strong>yślę, że jest nieźle (ale niestety nie do końca). </strong><span style="color: rgb(255, 0, 0);"><strong>Po prostu - nawet pomimo korzystania tylko z oficjalnego Marketu i nie rootowania telefonu można mieć problemy</strong><strong> i wynika to z pewnych ułomności platformy.</strong></span></p>

<p>Z drugiej strony - możliwość opublikowania naszych SMSów/MMSów, zdjęć
 (z obowiązkowym adresem), listy telefonów, danych z kalendarza, haseł 
(przypomnę - w wielu bankach hasła jednorazowe są obecnie przesyłane 
SMSem), informacji o tym kiedy i gdzie dokładnie podróżujemy i wielu 
innych danych nie jest powodem do ŻADNEGO niepokoju, prawda ?</p>