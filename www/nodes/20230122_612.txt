Title: Kowalski nie potrzebuje już „pro”, czyli jak Apple wystrychnęło wszystkich na dudka. (2023)
Author:marcin
When:22 Jan 2023
Taxonomy:polski,polski blog,salon24.pl,Apple,x86

<p>3499 PLN za jeszcze szybszy komputer stacjonarny, na którym może nie zawsze pogramy, ale wszystko inne zrobimy lepiej niż u konkurencji. Jedyną wadą tego sprzętu jest brak monitora (do tego te nie od Apple mogą wymagać dziwnego skalowania), 8GB RAM i 256GB dysku o niewiadomej jakości, dodatkowo musimy założyć, że w pesymistycznym wariancie to cudo podziała dwa lata (czas rękojmi).</p>
<!--break-->
<p>Kilka dni temu oglądałem wideo, na którym porównywano najnowsze Ryzeny do M1 i pokazywano, że nawet najnowsza wydajność AMD ma się nijak do tego, co firma z Cuppertino prezentowała już kilka lat temu:<br />
<div class="embed-responsive embed-responsive-16by9"><iframe src="//www.youtube.com/embed/QaOpgtZR4GI" class="note-video-clip"   frameborder="0">
</iframe></div>
<p>Coś w tym jest – jeżeli będziemy mieć szczęście i nie dopadnie nas zaplanowana usterka (o ich tworzenie firma z jabłuszkiem podejrzewana jest zbyt często), to nawet podstawowy Mac Mini (czy Macbook Air) są wystarczające do typowych zadań.</p>
<p>Szach mach, panie i panowie!</p>
<p>Dożyliśmy czasów, że „najtańszy” sprzęt jest zbyt mocny do domu i nie ma co kupować urządzeń „pro”, jeżeli ich naprawdę nie potrzebujemy (nie, nie, MacBook Pro nie jest dla wszystkich).</p>
<p>Możemy wymieniać cenę sprzętu konkurencji i mówić, że ten bywa tańszy. Do tego dochodzi inna, może lepsza, platforma programowa (Windows czy coś innego), ewentualnie wymienny RAM czy dyski… i tyle (ja bym jeszcze dodał matowe ekrany, które są niezbędne dla części ludzkiej populacji).</p>
<p>I to wszystko. Doszliśmy do dojrzałego modelu, w którym możemy kupić podstawowy sprzęt, potraktować go jak długopis, i gdy się zepsuje, nabyć kolejny. Problemem jest tutaj oczywiście planowe postarzanie, natomiast zyskujemy to, że poszczególne elementy są zrównoważone i raczej dopasowane do siebie.</p>
<p>Konkurencja próbuje wykorzystać ten patent na wszelkie sposoby, ale są to próby nieporadne czy skazane na niepowodzenie, a nawet mocno irytujące.</p>
<p>I tak weźmy na przykład sprzedaż dysków OEM. Są wciskane z nowymi lapkami, a firmware dostarcza na stronach www producent całości (nie dysku). Teoretycznie wszystko jest jak trzeba, ale… nie dostajemy żadnej informacji o TBW, a same dyski dostępne są oddzielnie, wtedy jednak mają inny identyfikator. Kosztują one znacznie mniej w tym wydaniu, co budzi pytanie o marżę producenta, według niektórych mają kości o gorszej jakości, ale co gorsza, ich firmware ma irytujące błędy. Mówię tu np. o Samsungu PM9A1, który, choć jest kopią 980 Pro, natomiast ze starszą wersją oprogramowania potrafi mieć koszmarną prędkość zapisu (przykładowo: producent mówi o 5000 MB/s, a ludzie ledwo o kilkuset MB/s).</p>
<p>Czy sprzedawanie takich bubli bez wsparcia nie powinno być prawnie zakazane? (wprowadzenie takich przepisów wymusiłoby też pewne zmiany na Apple)</p>
<p>Żeby nie było wątpliwości: poprawki do PM9A1 istnieją, ale oficjalnie dostępne są jedynie wewnętrznie dla Samsunga i/lub może partnerów (użytkownikom nabitym w butelkę pozostaje szukanie i opieranie się na kopiach ściąganych z jakichś dziwnych stron, a jak wiadomo, nie ma nic lepszego jak być może zmodowany przez kogoś firmware, od którego zależy bezpieczeństwo danych)</p>
<p>To się dzieje nagminnie – na przykład Clevo nie daje żadnych uaktualnień Intel ME, tanie marki potrafią w serwisie kanibalizować części (dodatkowo usterkowość ich produktów jest legendarna), a nawet najwięksi potrafią mieć problem ze sterownikami czy BIOS (np. dzisiaj przeczytałem o Dellu, który w różnych modelach Vostro przestał poprawnie wspierać TPM, nomen omen wymagany przez Windows 11).<br />
<div class="embed-responsive embed-responsive-16by9"><iframe src="//www.youtube.com/embed/kgCciq3R5JE" class="note-video-clip"   frameborder="0">
</iframe></div>
<p>Temat dysków jest w ogóle bardzo ciekawy – przykładowo producenci tworzą co i rusz nowe konstrukcje, ale ich trwałość jest coraz gorsza (dlatego też chciałbym przetestować Transcenda 220S, który w wersji 2TB jest co najmniej połowę tańszy niż Samsung 980 Pro, oferuje osiągi mniej więcej na poziomie Samsunga 960 Pro, ale potrafi zapisać 4,4 PTB).</p>
<p>Inną sprawą jest to, że producenci różnych komponentów (np. płyt głównych czy laptopów) często blokują bardziej zaawansowane funkcje i wszystko działa na średnio optymalnych opcjach, a do tego (również z uwagi na sam standard NVME czy działania Microsoft) w nowym sprzęcie / systemach operacyjnych nie ma możliwości dokładnego ustawienia sposobu działania oszczędzania energii.</p>
<p>Czy nie powinno być tak, że każdy nowy produkt musi być lepszy od poprzedniego? I czy w sklepach nie ma za dużego wyboru albo za dużo wyprodukowanych egzemplarzy?</p>
<p>Brak presji na producentach wywołuje zastój, a nawet regres. I tak np. dyski OEM Samsunga PM9A3 nie są dostępne w wersji 2TB, podobnie było przy przejściu z serii 960 Pro na 970 Pro (zmiana rodzaju kości) czy wprowadzeniu dysków bez DRAM (mogą być wydajnościowo problematyczne szczególnie przy kieszeniach USB).</p>
<p>Korporacje poniekąd same przyznają, że cena niektórych produktów jest delikatnie mówiąc przesadzona – np. <a href="https://spidersweb.pl/2023/01/apple-komputer-wycena.html" target="_blank" rel="nofollow noopener">Spidersweb ostatnio ekscytował się tym, że komputer za 220 000 PLN przy odsprzedaży został wyceniony na 4000 PLN.</a></p>
<p>Firmy w większości wracają do stanu sprzed COVID, zyski maleją, a brak nowych ekscytujących zastosowań powoduje brak konieczności inwestowania w sprzęt czy oprogramowanie (do tego zmiany coraz częściej widoczne są tylko na papierze).</p>
<p>Korporacje przez to zwalniają (Microsoft, Google i inni to pewnie początek) i tworzą taką samą patologiczną sytuację jak linie lotnicze (za rok czy dwa trzeba będzie znowu zatrudniać i przyuczać nowych pracowników albo jeszcze bardziej opierać się na tanich krajach), z drugiej strony mamy próby przezwyciężenia patowej sytuacji i np. <a href="https://www.purepc.pl/asrock-przygotowal-karte-rozszerzen-zmieniajaca-model-plyty-glownej-z-b650-na-x670" target="_blank" rel="nofollow noopener">prototyp karty rozszerzeń do jednej z płyt AsRock, która zamienia chipset (z B650 robi X670)</a>, albo <a href="https://nano.komputronik.pl/n/dell-concept-luna-latwy-do-naprawy/" target="_blank" rel="nofollow noopener">koncept laptopa Dell, który nie potrzebuje żadnych śrubek</a>.</p>
<p>I właśnie z uwagi na całą sytuację nawet podstawowe rozwiązania Apple wydają się być idealne – producent zapewnia wszystko (nie trzeba się bawić w kompatybilność), a sprzęt ma wyspecjalizowane moduły do różnych zadań (chociażby do tak zwanej sztucznej inteligencji), co też minimalizuje zużycie energii (na to będzie nacisk w kolejnych latach, i tego obecny sprzęt x86 zbyt mocno nie zapewnia).</p>
<p>W tej sytuacji poniekąd nie rozumiem narzekań na cenę Macbooka pro.</p>
<p>PS. Firma poniekąd tylko przesunęła w czasie zmierzenie się z problemami branży - po wymianie sprzętu przez wszystkich użytkowników na co najmniej M1, coraz ciężej będzie sprzedać coś nowego, a portale branżowe już teraz zaczynają mówić, że M1 ma o wiele lepszy stosunek jakości do ceny niż następcy.</p>