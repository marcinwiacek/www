Title: Duża moc. I co z tego? Czyli coraz mniejsze zabawki dla dużych chłopców. (2022)
Author:marcin
When:4 Sep 2022
Taxonomy:polski,polski blog,salon24.pl,AMD

<p style="text-align: justify;">AMD zaprezentowało swoje nowe zabawki, i różne fora dyskusyjne wręcz pękają od komentarzy. Równocześnie przeczytałem sobie ostatnio narzekania, że twórcy procesora Snapdragon 8 Gen 2 chcą skupić na energooszczędności, a nowy dysk „Pro” Samsunga obsłuży „tylko” PCI 4.</p>
<!--break-->
<p style="text-align: justify;"><a href="https://spidersweb.pl/autoblog/autosystem-fso-system-argentynski-zakazany/" target="_blank" rel="nofollow noopener">Równocześnie na SpidersWeb zobaczyłem artykuł traktujący o sprzedaży aut z FSO ponad dwadzieścia lat temu (jak łezka się w oku kręci, gdy spojrzeć w jej kod)</a> i pomyślałem o tych wszystkich tasiemkach dysków, klawiaturach na stare złącze AT albo PS/2, dyskietkach, płytach i innych elementach, które przewinęły się w moich rękach.</p>
<p style="text-align: justify;">Świat się zmienił i widać to najlepiej w <a href="https://www.purepc.pl/10-letni-komputer-vs-nowy-komputer-jaka-jest-roznica-wydajnosci-ewolucja-platformy-amd-w-procesorach-i-kartach-graficznych" target="_blank" rel="nofollow noopener">porównaniu komputera z 2012 i 2022 na PurePC</a>. Dzisiaj wystarczy przejść się po każdym z większych miast w Polsce i można zauważyć jednego z członków nowej „profesji”. Influencerzy robią zdjęcia i promują wszystko, co da się sprzedać (<a href="https://spidersweb.pl/plus/2022/08/influencerzy-bogowie-marketing" target="_blank" rel="nofollow noopener">o ich „boskim” kulcie w serii artykułów pisze zresztą SpidersWeb</a>).</p>
<p style="text-align: justify;">Czy tacy ludzi w ogóle interesują się ochroną środowiska? Czy dla nich ważne jest ile coś zużywa energii? Albo jak bardzo jest opłacalne?</p>
<p style="text-align: justify;">Oni chcą żyć szybko i jak najwygodniej. Daje się to zauważyć chociażby po wielkości aut i tym, gdy muszą (z naciskiem na muszą) mieć cały czas włączony silnik na postojach, bo klima. Już pominę w tym momencie przepisy Kodeksu Drogowego, prawdziwy problem tkwi w tym, że życie instant potrafi być przyjemne, ale bardzo płytkie.</p>
<p style="text-align: justify;">Samochód elektryczny? Tak, bo jest modny i ma fajne przyspieszenie. Najdroższy iPhone? Oczywiście. Macbook? Jak najbardziej.</p>
<p style="text-align: justify;">Tylko czy tacy ludzie są w stanie wykorzystać choć część potencjału tych zabawek? Czy za to, że nowe komputery są coraz bardziej gadżeciarskie, nie płacimy my wszyscy? (<a href="https://www.purepc.pl/test-laptopa-apple-macbook-air-2022-z-procesorem-arm-apple-m2-oraz-nowym-ekranem-wzbogaconym-o-pieknego-notcha" target="_blank" rel="nofollow noopener">PurePC też jasno pokazało, że taki MacBook Air z procesorem M2 nie umywa się do poprzedniej generacji</a>)</p>
<p style="text-align: justify;">Szkoda tylko, że wcześniej duzi chłopcy mieli coraz większe zabawki (mówię o samochodach czy samolotach), a teraz coraz częściej wielu stać tylko na coraz mniejsze gadżeciarskie wyroby elektroniczne, które (dzięki zastosowaniu niższego procesu technologicznego) miały być przecież coraz tańsze. I szkoda, że te zamiast dawać realne korzyści służą coraz częściej wyłącznie do wykręcania kolejnych rekordów w benchmarkach i tzw. konsumpcji treści.</p>
<p style="text-align: justify;">I nic więcej.</p>
<p style="text-align: justify;">PS. A jak wygląda ta „nowoczesna” treść, to doskonale pokazał Amazon.</p>
<p style="text-align: justify;">PS2. Pamiętajmy też, że tacy ludzie nabywają prawa wyborcze (a obecny rząd, nawet gdyby zaproponował coś chwytliwego i równocześnie patriotycznego, to i tak jest już "skompromitowany" i na pewno zostanie przez nich zignorowany).</p>