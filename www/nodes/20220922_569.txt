Title: Zmiana definicji chodnika, a teraz... np. skrzyżowania (2022)
Author:marcin
When:22 Sep 2022
Taxonomy:polski,polski blog,salon24.pl,drogowe

<p>Jak podaje BRD24, od 21 września zmieniła się m.in. definicja skrzyżowania, tzn. dodano do niej niewinne słowa "albo jezdni jednej drogi". Dzięki tej zmianie w wielu miejscach nie można już wyprzedzać, dodatkowo nie zmieniają się tam ograniczenia prędkości jak wcześniej.</p>
<!--break-->
<p><a href="https://www.brd24.pl/prawo/nowe-prawo-stworzylo-skrzyzowania-ktorych-kierowca-nie-rozpozna-a-mandat-dostac-moze/" target="_blank" rel="nofollow noopener">Więcej: "Nowe prawo stworzyło skrzyżowania, których kierowca nie rozpozna. A mandat dostać może"</a></p>
<p>I co panowie komentatorzy moich postów, którzy pięknie udowadniali, że przecież dobrze, że poprawia się bezpieczeństwo... i wystarczy jeździć bezpiecznie, żeby nie złapać mandatu? W przypadku zmian w prawie drogowym praktycznie nigdy nie ma kampanii informacyjnych... tu jednak chyba coś powinno być? I czy nadal wszyscy uważają, że ograniczenia prędkości są jasne?</p>
<p><a href="https://www.brd24.pl/infrastruktura/chodnik-tylko-dla-pieszych-i-bez-parkowania-ujawniamy-kto-podpowiedzial-ministerstwu-te-zmiane/" target="_blank" rel="nofollow noopener">Przypomina to trochę zmiany związane z definicją chodnika i dyskusję z września tego roku, czy można tam parkować (obecnie mamy drogi dla pieszych, a chodniki są inaczej opisane)</a> - <a href="https://www.brd24.pl/prawo/ministerstwo-zaplanowalo-wypychanie-samochodow-z-chodnikow-ale-powolne/" target="_blank" rel="nofollow noopener">okazuje się, że na starych tak, a na nowych tylko na w wydzielonych strefach.</a></p>
<p><a href="https://www.brd24.pl/infrastruktura/ministerstwo-wprowadza-nowe-przejscia-dla-pieszych-w-polsce-i-nie-zaplanowalo-zadnej-kampanii/" target="_blank" rel="nofollow noopener">Nie zapominajmy też o przejściach sugerowanych dla pieszych</a> - ilu kierowców odróżni je od "pełnoprawnych" przejść?</p>
<p><a href="https://www.brd24.pl/prawo/minister-adamczyk-po-cichu-odebral-rowerzystom-pierwszenstwo-przed-przejazdami-rowerowymi/" target="_blank" rel="nofollow noopener">I o tym, że odebrano też pierwszeństwo rowerzystom wjeżdżającym na przejazdy rowerowe.</a></p>
<p>Ogólnie mówiąc infrastruktura ma służyć ludziom, ale ludzie z niej korzystający MUSZĄ ją intuicyjnie rozumieć, tymczasem gwiazdek jest coraz więcej. Kiedy dojdziemy do ośmiu? I czy przed każdym wyjazdem pojazdem trzeba studiować przepisy?</p>