Title: Czy Obajtek i PIS realizują plan Szwaba czy chodzi o coś innego? (2023)
Author:marcin
When:30 Jan 2023
Taxonomy:polski,polski blog,salon24.pl
SkipMain:true

<p>Nie minęły echa wątpliwej kiełbasy wyborczej (podobno ma to być dar dla dzieci), czyli tanich laptopów prawdopodobnie o wątpliwej jakości i wydajności, a <a href="https://businessinsider.com.pl/wiadomosci/darmowe-laptopy-dla-nauczyciele-przemyslaw-czarnek/l6yw4zq" target="_blank" rel="nofollow noopener">dzisiaj usłyszałem o „darmowych” laptopach PIS dla nauczycieli</a>. Te pierwsze są zresztą coraz dokładniej komentowane przez różne portale (ludzie wczytują się w specyfikację i przetarg) – pozwolę sobie zacytować kilka rzeczy:</p>
<!--break-->
<p>"<a href="https://www.benchmark.pl/testy_i_recenzje/laptop-dla-4-klasisty-jak-powinien-wygladac.html" target="_blank" rel="nofollow noopener">jaka matryca? W zasadzie byle jaka... nie tędy droga!</a>" (mój komentarz - mowa jest m.in. o braku redukcji niebieskiego światła, ale również o braku podstawowych parametrów odróżniających elektronicznego śmiecia, negatywnie wpływającego na wzrok, od czegoś, co da się używać)</p>
<p>"<a href="https://www.benchmark.pl/testy_i_recenzje/laptop-dla-4-klasisty-jak-powinien-wygladac.html" target="_blank" rel="nofollow noopener">Dodatkowe 2,5 kg w plecaku? Dasz radę, młody!</a>" (mój komentarz - moje pierwsze laptopy 15 cali z kawałkiem miały po 3 kg i nie pomyślałem, że młody człowiek może sobie z tym nie poradzić, faktem też jest, że 14 cali może mieć spokojnie obecnie 1kg)</p>
<p>"<a href="https://www.benchmark.pl/testy_i_recenzje/laptop-dla-4-klasisty-jak-powinien-wygladac.html" target="_blank" rel="nofollow noopener">Jaka ma być bateria w laptopie dla 4-klasisty według rządu? Obecna. Ma być obecna…</a>" (mój komentarz - też o tym wspominałem, że przy braku poszanowania bateria niskiej jakości od razu będzie dawać jakieś śmieszne czasy i to będą pieniądze wyrzucone w błoto)</p>
<p>"<a href="https://serwisy.gazetaprawna.pl/edukacja/artykuly/8648316,laptopy-dla-czwartoklasistow-szkola-przetarg-koszty-szkolenia.html" target="_blank" rel="nofollow noopener">Dostarczone urządzenia muszą mieć możliwość „zdalnej automatycznej instalacji, konfiguracji, administrowania oraz aktualizowania systemu, zgodnie z określonymi uprawnieniami poprzez polityki grupowe</a>”. " (mój komentarz - teoretycznie więc wykluczamy Linuks czy inne systemy i pozwalamy na... wszystko)</p>
<p>"<a href="https://serwisy.gazetaprawna.pl/edukacja/artykuly/8648316,laptopy-dla-czwartoklasistow-szkola-przetarg-koszty-szkolenia.html" target="_blank" rel="nofollow noopener">Nie wiadomo też, kto właściwie będzie ich właścicielem: szkoła, rodzice czy dzieci. To dopiero zostanie wyjaśnione w ustawie, nad którą pracuje Ministerstwo Edukacji i Nauki. </a>"</p>
<p>Ogólnie sam miałem i mam dużo zastrzeżeń do tego pomysłu - najprawdopodobnie zalani zostaniemy niepotrzebnymi nikomu śmieciami i będziemy zmuszani do ich używania (przypomnę, że po COVID w domach jest masa sprzętu).</p>
<p>Popatrzmy trochę szerzej na to, co się dzieje w naszym kraju - Orlen nie opublikował jeszcze raportu za Q4 2022, równocześnie podwyższył we Wrocławiu czynsze za wynajmowane lokale, a Wyborcza przedstawiła dziś artykuł o tym, że niejaki Daniel Obajtek był współpracownikiem ABW (czy dlatego nie ma dostępu do danych tajnych?), a jego oficerem prowadzącym miała być Beata Z. (pracuje w Orlenie na stanowisku kierowniczym).</p>
<p>Wątpliwości wokół tego koncernu i prezesa jest coraz więcej, mnie natomiast zastanawia <a href="https://www.orlen.pl/pl/zrownowazony-rozwoj/projekty-transformacyjne/digitalizacja/Kluczowe-technologie-cyfrowe" target="_blank" rel="nofollow noopener">strona w domenie orlen.pl, która gloryfikuje Klausa Szwaba</a>.</p>
<p>I teraz moje pytanie - czy te wszystkie zakupy, nakręcanie inflacji, ogłupianie ludzi, że "rząd daje", jak również cyrk związany z Orlenem, to po prostu realizacja jednego i tego samego projektu związanego z panem Szwabem? Czy tylko głupota?</p>
<p>Niezależnie od tego, jaka jest prawda, to zobaczmy jaka jest chociażby przepaść między Polską i USA - my marzymy o śmieciowych Chromebookach, tam mowa o tym, że firma farmaceutyczna świadomie mutuje w laboratoriach COVID19 (poniekąd robiąc to co wojsko): my dławimy ruch w miastach, tam projektuje się coraz nowsze środki transportu (obecnie silniki hipersoniczne dla samolotów).</p>