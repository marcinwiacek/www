Title: i5 czy i7 w laptopie? A może coś innego? (2021)
Author:marcin
When:31 Oct 2021
Taxonomy:polski,polski blog,salon24.pl,x86,Apple

<a name=gora></a><hr size="2" noshade="noshade" width="60%" align="center" style="color: rgb(0, 64, 128);"><div align="center"><font size="1">Artykuł został <a href=https://www.salon24.pl/u/techracja/1177242,i5-czy-i7-w-laptopie-a-moze-cos-innego>opublikowany w serwisie salon24.pl</a></font><a name=Top></a></div><hr size="2" noshade="noshade" width="60%" align="center" style="color: rgb(0, 64, 128);">
<p>Dawno dawno temu za siedmioma górami i rzekami żył sobie pewien król. I miał ten król jeden ogromny problem – w jego królestwie praktycznie ciągle padało. I szły ogromne pieniądze na parasole, parasolki, zabezpieczanie dachów, plonów i inne bardzo ważne rzeczy. I zżymał się ten król, gdy przyjechali do niego w odwiedziny jego bardzo ważni koledzy z innych krajów, i śmiali się, że przesadza i to wszystko przecież kosztuje grosze.</p>
<p>Tyle historyjki, później do niej jeszcze wrócę.</p>
<!--break-->
<p>Techracja może i nie jest jakiś wielkim blogiem… ale zapytano mnie w komentarzach, czy warto dopłacać 900PLN i wymienić i5 na i7 w laptopie.</p>
<p>Pytanie proste, ale odpowiedź nie jest oczywista. Załóżmy, że kupujemy laptopa za 4500PLN. 900PLN to 20% tej kwoty. Sporo to czy mało? Zastosuję porównanie. Gdy zastanawiałem się za L14, to zobaczyłem, że Hyperbook liczy sobie za podobny upgrade 500 PLN (w promocji – normalna kwota to 700 PLN). Tutaj mówimy o 900PLN, więc to pewnie laptop delikatnie droższy - załóżmy, że z i5 kosztuje jakieś 6000PLN (a 900PLN to 15% tej kwoty).</p>
<p>Myślę, że algorytm w tym wypadku powinien być następujący:</p>
<ol>
<li>należy zastanowić się, czy 15% w cenie przełoży się na co najmniej 15% wydajności</li>
<li>trzeba sprawdzić, czy model mocniejszy nie zużywa przypadkiem więcej prądu (wyższe TDP, itp.)</li>
<li>koniecznie trzeba poczytać, czy w danym modelu laptopa układ chłodzenia jest z tych słabych czy nie (jeżeli możliwe, poszukać testu obciążenia z danym modelem CPU i zobaczyć jak daleko jesteśmy granicy termicznej i jak mocno całość jest głośna)</li>
</ol>
<p>Po wzięciu powyższych punktów pod uwagę trzeba zdecydować, jak będziemy chcieli / mogli używać tej maszyny – czy do rzeczy nieobciążających (wtedy pewnie liczyć się będzie każdy mW i pewnie będziemy limitować CPU na wszystkie możliwe sposoby, a to oznacza, że możemy nie widzieć większej różnicy pomiędzy i5 i i7) czy raczej do tych, gdzie liczy się każda klatka obrazu i każdy punkt w benchmarkach (i7 miewają znacznie mocniejsze karty graficzne, więcej cache i wyższe taktowanie, ale muszą być połączone z taką konstrukcją obudowy i układu chłodzenia, która pozwoli im na rozwinięcie skrzydeł).</p>
<p>Może się okazać, że w ogóle trzeba wybrać inny model, a tam trzy wymienione punkty wyglądają zupełnie inaczej. Na pewno mógłbym polecić tutaj przeczytanie recenzji ze takich stron jak <a href="https://laptopmedia.com" target="_blank" rel="nofollow noopener">laptopmedia.com</a>, <a href="https://notebookcheck.net" target="_blank" rel="nofollow noopener">notebookcheck.net</a> czy <a href="https://purepc.pl" target="_blank" rel="nofollow noopener">purepc.pl</a>, do tego poszukanie porównań benchmarków wybranych modeli i5 i i7 (chodzi o to, żeby to były strony bardziej fachowe, a nie jakieś popularne, gdzie recenzenci wyrabiają wierszówkę i cieszą się, że urządzenie ma fajne kolorki).</p>
<p>Wracając do naszego króla – moje potrzeby mogą być zupełnie inne niż potrzeby kogoś innego (np. ostatnio w jednym konkretnym przypadku zdecydowałem, że w moim przypadku i7 nie ma najmniejszego sensu, za to użytkownik x może potrzebować tej mocy, a co więcej, naprawdę będzie ją w stanie wykorzystać).</p>
<p>Przejdźmy do spojrzenia bardziej ogólnego.</p>
<p>Gdybym miał wybierać, to do używania aplikacji w ekosystemie Apple pewnie zakupiłbym najtańszego Mac Air albo Pro (Mac Mini raczej by odpadł z uwagi na jego stacjonarność), z kolei dopiero przy nałogowym montażu filmów mógłbym rozważać zainwestowanie 2x lub nawet 3x więcej i kupienie maszynki z M1 Max (tu dochodzimy znów do tego, czy dzięki wyższej wydajności będzie można więcej zarobić i przynajmniej opłacić różnicę w cenie). Kwestią otwartą pozostałaby ilość RAM (pewnie poszedłbym co najmniej w stronę 16GB) czy dysku (w Apple są niewymienne) i to, że choć nowe MacBooki AD 2021 dostały „aż” 4 punkty w iFix,</p>
<p>
<div class="embed-responsive embed-responsive-16by9"><iframe src="//www.youtube.com/embed/CLtkukeua_c" class="note-video-clip"   frameborder="0">
</iframe></div>
</p>
<p>to i tak jest to sprzęt od producenta, który znany jest z produkcji jednorazówek (a przez to chyba nie warto kupować najdroższych konfiguracji).</p>
<p>
<div class="embed-responsive embed-responsive-16by9"><iframe src="//www.youtube.com/embed/GK7RzNa_zdU" class="note-video-clip"   frameborder="0">
</iframe></div>
</p>
<p>Z kolei gdybym myślał o pracy mobilnej na x86, to skierowałbym się pewnie w stronę lapków z jak największą baterią (L14, LG Gram, itp.), jeżeli to możliwe z przedłużoną trwałością czy wykonaną w technologii polimerowej. Przy zapotrzebowaniu na moc zdecydowanie bardziej rozważałbym najwyższego i najnowszego Ryzena (np. 5800U czy 5800H) niż Intela, do gier myślałbym o oddzielnej karcie graficznej (to ostatnie nie jest obecnie obowiązkowe, i starsze tytuły działają wystarczająco też na kartach zintegrowanych).</p>
<p>Ważną kwestią pozostałaby sprawa gwarancji i półki cenowej – im bardziej profesjonalna praca, tym bardziej skłaniałbym się jednak ku Dell czy HP (ale tylko ku seriom biznesowym).</p>
<p>Kilka marek bym chyba traktował co najmniej z ostrożnością i pomijał (nie podaję nazw, bo nie mam zamiaru szkalować kogokolwiek ani niszczyć czyjegoś dobrego imienia; moja subiektywna prywatna ocena podparta została wyłącznie <a href="https://www.youtube.com/c/DanielRakowiecki/videos" target="_blank" rel="nofollow noopener">opiniami serwisantów</a> czy związana jest z wpisywaniem konkretnych producentów na listę firm niepożądanych w różnych krajach - to ostatnie powoduje, że np. konkretne laptopy mogą być potencjalnie niemile widziane w różnych miejscach z uwagi na polityki bezpieczeństwa, które mniej lub bardziej słusznie zostały tam narzucone globalnie).</p>
<p>Jeżeli chodzi o kwestię „ARM czy x86”, to zdania są podzielone (różne strony różnie na ten temat prawią - np. <a href="https://www.purepc.pl/apple-m1-w-starciu-z-procesorami-intel-tiger-lake-oraz-amd-cezanne-czy-architektura-arm-jest-lepsza-od-tradycyjnego-x86" target="_blank" rel="nofollow noopener">ostatnio pisał o tym PurePC</a>). Apple wykonało tu bardzo dobrą robotę, natomiast moim zdaniem ich przewaga może stopnieć, gdy inni też zaczną używać 5nm.</p>
<p>Co do zastosowań domowych?</p>
<p>Unikałbym konfiguracji „tanich”, które w wielu wypadkach są "plastikowe" albo mają słaby serwis – ich cechą wspólną jest oszczędzanie na wszystkim. Z marek mi wcześniej nieznanych – po dwóch miesiącach wciąż miłym zaskoczeniem jest dla mnie L14 od Hyperbooka (ale znów – to jest moja subiektywna opinia, i na przykład nie robię na nim operacji, które wymagają dużego obciążania CPU), dosyć mocno za to rozczarowałem się Acerem Swift 1 z 2019 roku (maszyna dobra, ale zawiódł co najmniej jeden ważny szczegół).</p>
<p>Może lepiej myśleć o konfiguracji stacjonarnej?</p>
<p>Mac Mini jest dobrą alternatywą dla mobilnych jabłek, tak samo można kupić coraz więcej kostek x86, które są małe i mocne (ale niestety często straszą wentylatorami). Z uwagi na to obstawiałbym raczej własnoręczne złożenie czegoś na AM4 i ITX (mimo tego, że za progiem jest kolejna podstawka od AMD) – dostaniemy większe zużycie prądu niż w laptopach, ale też nawet 16-rdzeni (a jak ktoś ma pieniądze, mógłby stworzyć konfigurację z Threadripperem). Intel 12-generacji to coś, co pewnie warto wziąć pod uwagę dopiero za jakiś czas (na razie firmy dodają w cenach podatek od nowości).</p>
<p>Czy to wszystko jest jednak miarodajne? Wątpię. 15% czy 20% w cenie jednemu zwróci się w 1h, innemu w 10 dni, tak samo jeden potrzebuje dysku 1TB, a drugiemu wystarczy 256GB… do tego każda konfiguracja może zachowywać się inaczej (wystarczy mieć inny dysk, czy RAM innego producenta).</p>
<p>
<div class="embed-responsive embed-responsive-16by9"><iframe src="//www.youtube.com/embed/R7CO9v9rpOk" class="note-video-clip"   frameborder="0">
</iframe></div>
</p>
<p>Kiedyś zasada „im więcej, tym lepiej” była dosłownie święta, obecnie skłaniałbym się ku stwierdzeniu „ponieważ sprzęt jest naprawdę mocny, należy wybrać minimalną sensowną konfigurację pod konkretne zastosowania”. Wkrótce dostaniemy laptopy i zestawy stacjonarne z Intelem 12-gen, kolejne Ryzeny, M2, i może nie warto wydawać ostatnich pieniędzy na dzisiejsze konstrukcje (nowe maszynki potencjalnie mogą spowodować, że to co jest teraz, jutro będzie wyglądać ubogo, a za dwa lata będzie jak zabawka dla dziecka). Ważny jest przede wszystkim komfort naszych oczu, uszu i palców (matryca bez mrugania i odblasków, cichy wentylator bez piszczenia, głośniki o dobrych parametrach, klawiatura ze skokiem, wygodny touchpad, wreszcie jakiś wygląd całości)... zużycie energii... i to, jak szybko dany sprzęt zużyjemy (myślę tu głównie o zapisie dużej ilości danych na dyskach SSD, które z zasady są niewymiennie w zestawach Apple)</p>
<p><b>Uaktualnienie 31.10 22:14</b>: z uwagi na komentarze chciałbym przypomnieć, że obecnie <a href="https://en.wikipedia.org/wiki/Intel_Management_Engine" target="_blank" rel="nofollow noopener">wszystkie systemy z CPU Intela zawierają rozwiązanie Intel ME, które było i jest wielokrotnie krytykowane przez fachowców w branży (jest to własnościowy zamknięty kod działający w oddzielnym CPU, które w sposób niewidoczny może kontrolować całość programów wykonywanych w ramach x86)</a>. Intel ME krytykowałem wielokrotnie (proszę przejrzeć wcześniejsze wpisy), tak samo wspominałem, że według niektórych źródeł jego deaktywacja w procesorze 11-generacji powoduje problemy z oszczędzaniem energii (systemy nie wchodzą w najgłębsze stany, i zużywają więcej mocy w trybie standby). <a href="https://en.wikipedia.org/wiki/AMD_Platform_Security_Processor" target="_blank" rel="nofollow noopener">AMD jest nie lepsze i ma analogiczne rozwiązanie w CPU - o PSP pisałem</a>, byłem również krytykantem zamknięcia platformy Apple i pewnych rozwiązań, które wymuszają połączenie z internetem (chip T2, lutowany SSD, <a href="https://sneak.berlin/20201204/on-trusting-macintosh-hardware/" target="_blank" rel="nofollow noopener">sposób przywrócenia ustawień fabrycznych</a>, itd.). Można powiedzieć, że na dzień dzisiejszy różne wątpliwe rozwiązania mają wszyscy główni gracze na rynku, a celem obecnego wpisu nie jest pokazanie niszowych alternatyw, tylko przede wszystkim odpowiedź na pytanie "i5 czy i7".</p>
