Title: UK zmienia zasady-jak koronawirus jest identyczny z Pentium IV, a cywilizacja upada (2021)
Author:marcin
When:1 Dec 2021
Taxonomy:polski,polski blog,salon24.pl,x86,Windows

<a name=gora></a><hr size="2" noshade="noshade" width="60%" align="center" style="color: rgb(0, 64, 128);"><div align="center"><font size="1">Artykuł został <a href=https://www.salon24.pl/u/techracja/1175547,przepisy-drogowe-1-48>opublikowany w serwisie salon24.pl</a></font><a name=Top></a></div><hr size="2" noshade="noshade" width="60%" align="center" style="color: rgb(0, 64, 128);">
<p>Dzisiaj chciałbym krótko wspomnieć o dwóch identycznych w sumach przypadkach (żeby nie było wątpliwości, historia z wirusem dotknęła mnie pośrednio i bezpośrednio).</p>
<p>Jest sobie taka firma Intel, która kiedyś produkowała udane (na tamte czasy) procesory Pentium III. Były one bardzo mocnym zawodnikiem w kategorii wydajność i przeciętnym użytkownikom najczęściej kojarzyły się z niedoścignionym, choć drogim, wzorcem. Produkowano je przez lata, a firma AMD w tamtych czasach miała duży problem, żeby im dorównać (jeśli dobrze pamiętam, to Athlon był pierwszy z zegarem 1Ghz, a pałeczka pierwszeństwa w różnych kategoriach przechodziła raz na jedną, raz na drugą stronę).</p>
<!--break-->
<p>W końcu okazało się / zdecydowano, że obecna tam architektura jest niewystarczająca, i trzeba dokonać zmian. Na rynek wprowadzono Pentium IV, który był o wiele gorętszy i bardziej prądożerny, a do tego… wolniejszy. Na marketing tego cuda poszły miliony, a niebiescy przekonywali, że za jakiś czas dzięki wydłużonemu potokowi uda im się osiągnąć 4Ghz.</p>
<p>Nie wszyscy chcieli w to wierzyć, ale… mieliśmy kolejne iteracje, aż do momentu, w którym w końcu do deski kreślarskiej usiedli inni specjaliści z innego kraju i stworzyli architekturę Core Duo (z której Intel wyciskał ostatnie soki jakieś 11-generacji).</p>
<p>Tyle historyjki, wróćmy teraz do naszego ulubionego mikroba. Przed laty mieliśmy „normalne” szczepionki i „normalne” metody zapobiegania nieszczęściom typu pełna kwarantanna. Od jakiegoś czasu wszyscy słyszą magiczne słowa mRNA i paszport, dzięki którym zaszczepieni osobnicy i osobniczki teoretycznie mogą robić wszystko co chcą. Do tego dochodzi brak stosowania klasycznych metod walki z zagrożeniem, czyli… np. brak odcięcia lotów (ale takiego globalnego).</p>
<p>I co?</p>
<p>Nie działa.</p>
<p>Odpowiedź: no to dajmy kolejne dawki, ale nie co 6, tylko co 3 miesiące (to zdaje się zrobiła Wielka Brytania)</p>
<p>Czy nie przypomina to idealnie przypadku Pentium IV?</p>
<p>Cechą charakterystyczną obu spraw jest to, że i tu, i tu mamy gigantyczne kontrowersje (co powoduje, że ten przypadek różni się np. od wprowadzania na rynek kolejnych generacji pamięci RAM, które dopiero po jakimś czasie są równie szybkie od poprzedników).</p>
<p>Moje pytania: kiedy wreszcie usłyszymy, że to jednak nie działa i potrzebna jest inna strategia? (a najpewniej rezygnacja ze wszystkich blokad, bo nowy wariant jest podobno lekki jak tysiące innych wirusów). Ile jeszcze bólu ludzkiego zobaczymy, zanim to nastąpi? I czy te różne nietrafione działania nie idą w kierunku zbrodni przeciwko ludzkości? (no bo w sumie, jeśli przykleja się małe plasterki na otwarte złamanie, albo mówi, że jak leje, to rosa jest…)</p>
<p>A żeby nie było, że mówiłem tylko o Intelu – AMD miało swoje Pentium IV pod nazwą Phenom. I też musieli zrobić wszystko od nowa (żeby był Ryzen), a jak na tym wyszli, to chyba widać…</p>
<p>Powinienem coś też wspomnieć o Microsoft i różnych etapach agonii Windows, ale wtedy pewnie ktoś powiedziałby, że jest nudny (cały wywód zrobiłby się niebezpiecznie długi).</p>
<p>I dlatego myślę, że lepiej było by tu znaleźć analogię z Black Friday.</p>
<p>Dawno, dawno temu producenci mieli swój rytm wprowadzania produktów na rynek. I pojawiały się one, gdy były gotowe, a ludzie kupowali to, co potrzebne. Ale… nie mogło tak być, i wszyscy zaczęli być przyzwyczajani do tego, że są premiery w określonych dniach (i teraz wielu wręcz wstrzymuje się z zakupami, bo… przecież za rogiem nowa generacja). I nagle zakupy są robione bardziej cykliczne – czy korporacje na tym wyszły dobrze to nie wiem, ale chyba nie, skoro mądrzy ludzie musieli aż wymyślać czyszczenie magazynów.</p>
<p>I tak dostaliśmy dzień, w którym teoretycznie bardzo dużo dobrych produktów jest tańszych (piszę teoretycznie, gdyż nowa świecka tradycja nakazuje podniesienie ceny, a potem jej „obniżenie”). W USA podobno w tym roku w ten sposób „poszło” znacznie mniej rzeczy niż w zeszłym. Jak przypuszczam, chodzi o trudniejszą sytuację ekonomiczną, ale… nie tylko (i w ten oto piękny sposób ludzie są wkurzeni, a owa wspaniała metoda na czyszczenie magazynów chyba przestała działać).</p>
<p>I jak? Trzeba było kombinować Janusze biznesu? (tutaj przepraszam tych, którym pieniądze nie spływają z nieba i zwyczajnie nie mają z czego obniżać). I co teraz? Będziemy mieć czyszczenie magazynów co miesiąc zamiast normalnego zbijania cen?</p>
<p>Czy tak czy inaczej – podobne operacje są zawsze ze szkodą dla ludzi, i jeżeli coś nie działa, to nie można się w to pchać zbyt długo. Może to i banał, ale wielu o tym zapomina, i na siłę wciska różne rzeczy po raz pierwszy, drugi, trzeci, pięćdziesiąty (mówię też o działaczach z lewej strony).</p>
<p>Szkoda, bo przez to tak naprawdę coraz bardziej stajemy się cywilizacją, która żyje tym, że „kiedyś” będzie dobrze. Jeszcze tylko dwa tygodnie… jeszcze tylko miesiąc… jeszcze tylko jedna, trzy, pięć dawek… w ten sposób nie potrafimy żyć teraźniejszością, a to jest bardzo istotna zmiana, mająca bardzo poważne negatywne konsekwencje.</p>
<p>Dziękuję za uwagę.</p>