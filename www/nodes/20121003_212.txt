Title:Jedyne słuszne rozwiązania...czyli przegląd korporacyjnych szopek (i nie tylko) i o wszystkim i o niczym (2012)
Author:marcin
When:03 Oct 2012
Taxonomy:Polski,Polski blog

<p><a href="http://pclab.pl/news51204.html">Złe wieści dla Microsoftu. Windows 8 wciąż nie wywołuje entuzjazmu</a>. Okazuje się, że super-hiper nowoczesna technologia, której nie wróżę zbyt dobrej przyszłości, jakoś się chyba nie przyjmie... (bądź co bądź jest to wciskanie na siłę interfejsu "a'la tablet" na urządzenia o innej charakterystyce i raczej się nie uda).</p>
<!--break-->
<p>To było kilka dni temu. A dziś ? <a href="http://www.spidersweb.pl/2012/10/jedyna-sluszna-przegladarka-modern-ui-czyli-idiotyczne-ograniczenie-windows-8.html">Czytam sobie „o tworzeniu jednolitego doświadczenia użytkownika” czyli wciskaniu mu przeglądarki i mówieniu, że ma jej używać w jedyny słuszny sposób</a>.</p>
<p>Idziemy dalej - <a href="http://di.com.pl/news/46648,0,Microsoft_krytykowany_za_blokowanie_sledzenia_Do_Not_Track_rozzloscilo_reklamodawcow.html">"Korporacje po raz pierwszy powiedziały otwarcie, co tak naprawdę myślą o prywatności online. My już wiemy, że prywatność online jest dla nich "nieakceptowalna" (to słowo pada w liście otwartym) i mogła być tolerowana tylko jako zjawisko niszowe, którym parają się hobbyści-paranoicy, kasujący ciasteczka i robiący inne dziwne rzeczy. Prywatność online jako zjawisko powszechne jest... hmmm... zła dla konsumentów, przynajmniej w opinii biznesu."</a></p>
<p>iPhone 5 ma problemy z aberacją sferyczną albo rysującą się obudową ? "it's a feature".</p>
<p>Pytam się w tym momencie - dokąd możemy zmierzać z takim podejściem ? Bo chyba nie w dobrą stronę. A idziemy tam coraz szybciej niestety - <a href="http://di.com.pl/news/46579,0,Wyciek_cenzura_filtry_i_brak_anonimowosci_w_UE_czyli_Czysty_Internet.html">mówi się otwarcie o projekcie "Czysty Internet"</a> i o <a href="http://di.com.pl/news/46560,0,Retencja_danych_duzo_kosztuje_Ba_Kazda_inwigilacja_kosztuje.html">tym, że już teraz płacimy na retencję danych bajońskie sumy (w przypadku Polski jakieś 74 mln PLN).</a>. Do tego praktycznie codziennie można przeczytać o coraz sprytniejszych metodach śledzenia, czyli ostatnio np. o <a href="http://niebezpiecznik.pl/post/telefon-szpieg-ukradkiem-sfotografuje-twoj-dom-zrobi-z-niego-model-w-3d-i-pokaze-zlodziejowi/">wykorzystaniu kamery w smartphonach do robienia modeli otoczenia użytkownika</a> i <a href="http://di.com.pl/news/46622,0,Tablice_rejestracyjne_sa_narzedziem_inwigilacji_dzieki_nowym_technologiom.html">otwartym "prewencyjnym" zbieraniu informacji, gdzie jeżdżą wszystkie samochody, na podstawie śledzenia ich tablic rejestracyjnych</a>.</p>
<p>I pytam się teraz ponownie - czy naprawdę służy to czemuś dobremu ? Bo niska jakość aplikacji (np. mapy Apple w iOS6) jest może zabawna, ale patentowe spory zdecydowanie mogą hamować wiele prac...</p>
<p></p><p>Do tego dochodzi temat śmieci i niszczenia środowiska - <a href="http://www.nytimes.com/2012/09/23/technology/data-centers-waste-vast-amounts-of-energy-belying-industry-image.html?pagewanted=1&amp;_r=1&amp;">tak modne ostatnio przetwarzanie w chmurze to więcej często niepotrzebnych serwerów</a>, w urządzeniach dalej preferuje się jednorazowe rozwiązania (np. chodzi o standard wtyczek w nowych produktach Apple)...</p>
<p>Mówiąc krótko - moim zdaniem przeżywamy obecnie kryzys w IT i niestety weszliśmy w ślepą uliczkę, a walka trwa w najlepsze i wykorzystywane są totalnie wszystkie środki. Najlepszym potwierdzeniem tego faktu jest chyba sprawa <a href="http://di.com.pl/news/46605,0,Zalozyciel_Megaupload_byl_nielegalnie_szpiegowany_-_potwierdza_raport_rzadu.html">Kima Dotcoma</a>...</p>
<p>Nie tylko zresztą w IT - <a href="http://www.wykop.pl/ramka/1203945/jestesmy-zalewani-bublami-i-tandeta-bedzie-jeszcze-gorzej/">jak słusznie zauważa coraz więcej ludzi wszędzie spada jakość.</a> Czy możliwy jest dalszy rozwój w takich warunkach ?</p>