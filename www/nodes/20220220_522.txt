Title: Wszyscy spłoniemy na ołtarzu ekologiczno-elektrycznego stosu postępu? (2022)
Author:marcin
When:20 Feb 2022
Taxonomy:polski,polski blog,salon24.pl

<a name=gora></a><hr size="2" noshade="noshade" width="60%" align="center" style="color: rgb(0, 64, 128);"><div align="center"><font size="1">Artykuł został <a href=https://www.salon24.pl/u/techracja/1206974,wszyscy-sploniemy-na-oltarzu-elektrycznego-stosu-postepu>opublikowany w serwisie salon24.pl</a></font><a name=Top></a></div><hr size="2" noshade="noshade" width="60%" align="center" style="color: rgb(0, 64, 128);">
<p>W pokoju było pięć małp, i drabina z bananami na samej górze. Jedna z małp zdecydowała się po nie sięgnąć, a reszta została oblana zimną wodą. Przy kolejnej próbie skosztowania smakołyku małpy spacyfikowały niepokorną koleżankę. Po jakimś czasie jedna z małp została wymieniona. Nowe zwierzę miało ochotę na jedzenie, niemniej jednak małpy pamiętające karę pokazały jej, że to „niemożliwe”. Wymieniono również po jednej wszystkie małpy z pierwotnego składu, a sytuacja powtarzała się za każdym razie. W końcu w pokoju pozostały małpy, które nie wiedziały dlaczego nie można wziąć bananów ze szczytu drabiny.</p>
<!--break-->
<p>Nie wiem, czy ta historia jest prawdziwa (ma dotyczyć naukowca Stephensona), ale wydaje się być podobna do warunkowania Pawłowa…</p>
<p>Wspominam o niej, gdyż ostatnio zobaczyłem wideo, na którym człowiek nie noszący szmaty na twarzy na świeżym powietrzu jest pacyfikowany przez innych (tak, bo tak):</p>
<p><a href="https://www.blick.ch/ausland/wueste-szenen-in-kanada-security-zerrt-masken-verweigerer-vom-skilift-id17253724.html" target="_blank" rel="nofollow noopener">https://www.blick.ch/ausland/wueste-szenen-in-kanada-security-zerrt-masken-verweigerer-vom-skilift-id17253724.html</a></p>
<p>Rzecz dzieje się podobno w Kanadzie, a podobne nielogiczne historie dzieją się całym świecie (np. mamy puste restauracje z „certyfikatami” i pełne ulice obok, na których niezamaskowani ludzie cieszą się pełnią życia).</p>
<p>Pomijając to - przyjmowano preparaty zwane dla niepoznaki szczepionkami, gdy szalona pandemia już szalała (jak bardzo będą się potwierdzać doniesienia o problemach z sercem czy uszkodzeniach "właściwego" układu odpornościowego? I czy słowa Billa o kolejnej pandemii zaraz się spełnią?)</p>
<p>Rzućmy inny przykład – w Kodeksie jest przepis, że nie można wyprzedzać samochodu przed i na przejściu na pieszych. Idea słuszna, ale…<br />
<div class="embed-responsive embed-responsive-16by9"><iframe src="//www.youtube.com/embed/HBzh4VYPAfw" class="note-video-clip"   frameborder="0">
</iframe></div>
<br />
Jak widać na załączonym obrazku jedzie sobie taki autobus prawym pasem, i nie wolno go wyprzedzać. Będzie ktoś jechać 20 km/h, i też nie można nic zrobić. Nie, bo nie. I nieważne, że nikogo ten przepis nie chroni (co jest istotne – sam jestem za ochroną pieszych, ale tylko wtedy, gdy ma to sens).</p>
<p>A ograniczanie ruchu do 30 km/h? Zniesienie 60 km/h w mieście w nocy? Czy to nie patologia?</p>
<p>Wielu z nas święcie wierzy w coś, co powiedziano kiedyś, nie zastanawiając się nad tym zupełnie. Głupiejemy i tracimy zdrowie (podobno obniżane są standardy zdrowia noworodków, gdyż rodzi się coraz więcej młodych ludzi z patologiami), a <a href="https://wpolityce.pl/spoleczenstwo/586273-najglupsze-pokolenie-w-historii-wchodzi-w-doroslosc" target="_blank" rel="nofollow noopener">świadectwem tego jest chociażby książka o USA „Dorasta najgłupsze pokolenie. Od ogłupiałej młodzieży do niebezpiecznych dorosłych”, która pokazuje destrukcyjny wpływ bezkrytycznie przyjmowanej rewolucji cyfrowej.</a></p>
<p>Pewne procesy widać oczywiście z opóźnieniem.</p>
<p>Weźmy przykład USA, gdzie istniała ogromna sieć elektrycznych tramwajów i trolejbusów. Zlikwidowano je, gdy do głosu doszło lobby producentów samochodów. I co pozostało dzisiaj? Czyż nie ogromne betonowe autostrady, korki i getta?</p>
<p>A papierosy? Czy nie było przez lata przyzwolenia na ich produkcję?</p>
<p>A tak modne teraz elektryki? Pożary autobusów elektrycznych w Niemczech czy pożar statku przewożącego nowe auta to początek. Takich przypadków będzie coraz więcej. Czy winne są korporacje, które nie wdrażają chociażby zmodyfikowanych konstrukcji Wankla (gdzie mamy trzy komory spalania i nie ma wielu wad pierwowzoru) czy silników na sprężone powietrze (prototypy podobnież jeżdżą po 200 – 300 km, a tankowanie trwa kilka minut)?</p>
<p>Z autami w ogóle jest problem - teoretycznie możnaby produkować klimatyzacje z CO2, ale zamiast tego wybrano szkodliwe dla ludzi gazy.</p>
No ale cóż. Zgodnie z eksperymentem z małpami lepiej przyjmować to, co mówią inni. Ważne, nieważne, głupie czy nie. Głos ekspertów jest święty.
<p>Tylko czy cywilizacja produkująca intelektualnych kaleków nie jest skazana na zagładę?</p>
