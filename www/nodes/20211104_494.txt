Title: Czy technika wciąż służy ludziom? I czy nowy sprzęt ma sens? (2021)
Author:marcin
When:4 Nov 2021
Taxonomy:polski,polski blog,salon24.pl

<p>W tym miejscu powinienem oczywiście zacytować pewne chore dziecko, krzyknąć „how dare you? how can you waste? how can you polute world?” i dodać kilka ekologicznych hasełek, bo to modne. Powinienem, ale nie zrobię, a nie zrobię tego co najmniej z kilku powodów, które opiszę dalej.</p>
<!--teaser-->
<a name=gora></a><hr size="2" noshade="noshade" width="60%" align="center" style="color: rgb(0, 64, 128);"><div align="center"><font size="1">Artykuł został <a href=https://www.salon24.pl/u/techracja/1178393,czy-technika-wciaz-sluzy-ludziom-i-czy-nowy-sprzet-ma-sens>opublikowany w serwisie salon24.pl</a></font><a name=Top></a></div><hr size="2" noshade="noshade" width="60%" align="center" style="color: rgb(0, 64, 128);">
<p>
<center><div class="embed-responsive embed-responsive-16by9"><iframe src="//www.youtube.com/embed/2q3K0u6dzAM" class="note-video-clip"   frameborder="0">
</iframe></div></center>
<p>W tym miejscu powinienem oczywiście zacytować pewne chore dziecko, krzyknąć „how dare you? how can you waste? how can you polute world?” i dodać kilka ekologicznych hasełek, bo to modne. Powinienem, ale nie zrobię, a nie zrobię tego co najmniej z kilku powodów, które opiszę dalej.</p>
<p>Na początku jednak opowiem, dlaczego ostatnio chciało mi się śmiać do rozpuku. Przeczytałem, jak to tylko narzekam i biadolę, i jestem naiwny, bo uważam, że kapitalizm istnieje naprawdę.</p>
<p>Tak się składa, że istnieją różnego rodzaju teksty (np. poważne, techniczne, lekko prześmiewcze czy ironicznie). Myślę, że w swoim krótkim życiu popełniłem kilka należących do każdego rodzaju, i (jeśli się wczytać) udowodniłem, że jednak twardo stąpam po ziemi.</p>
<p>Tak się też składa, że ciężko jest określić to, co mamy obecnie. Teoretycznie jest to demokracja (w znaczeniu: władza ludu), ale w praktyce rządzi garstka. Teoretycznie jest to kapitalizm, ale regulacje rządowe i monopole, duopole albo kartele powodują, że obecna sytuacja nie ma nic wspólnego ze zdrową konkurencją (a właśnie - Facebook i Google jakoś tak ostatnio mieli gentleman agreement o  reklamach, a Apple zarabia miliard zielonych papierków dziennie). Teoretycznie nikt nikogo na nic nie naciska, i każdy jest mega tolerancyjny, a w praktyce...</p>
<p>Ale dobrze - miałem nie narzekać, i (jeśli dobrze zrozumiałem istotę skierowanego do mnie komentarza) wierzyć w piękny świat, w którym <br />
<p><center><div class="embed-responsive embed-responsive-16by9"><iframe src="//www.youtube.com/embed/h0oQZuHoASI" class="note-video-clip"   frameborder="0">
</iframe></div></center>
<p>mocą rozporządzeń można usunąć wirusa z różnych określonych miejsc, albo w którym<br />
<p>
<center><div class="embed-responsive embed-responsive-16by9"><iframe src="//www.youtube.com/embed/Ptld98KjPuM" class="note-video-clip"   frameborder="0">
</iframe></div></center>
<p>piękna luksusowa biżuteria (na każdą kieszeń oczywiście) powoduje, że święta są magiczne,<br />
<center><div class="embed-responsive embed-responsive-16by9"><iframe src="//www.youtube.com/embed/qsWFDFkpAnw" class="note-video-clip"   frameborder="0">
</iframe></div></center>
<p>albo w którym piękna młoda znana blogerka całkiem przypadkowo wpada na CEO Apple (to ta, która rozpakowywała 7 iMaców za przynajmniej 47593PLN) <br />
<center><p><div class="embed-responsive embed-responsive-16by9"><iframe src="//www.youtube.com/embed/s9fkY9X56Z4" class="note-video-clip"   frameborder="0">
</iframe></div></center>
<p>ewentualnie wreszcie świat, w którym nowy tata załatwi wszystkie problemy rodziny. W tym ostatnim przypadku podobieństwo do osób kiedyś żyjących jest jak najbardziej przypadkowe, przekazów podprogowych nie ma, a mnie dziwnym trafem skojarzyło się, że skoro jest taki zwrot „sugar daddy” (który oznacza co oznacza) i można w sumie mówić o „white daddy”, a nie powinno się używać słowa „black”, to powinno być chyba też określenie „brown daddy”, a brown podobnie jak meta od Facebooka jakoś dziwnie kojarzy mi się z narkotykami.</p>
<p>To tyle, jeśli chodzi o wspaniały świat, w którym nie ma miejsca dla starych, schorowanych i smutnych ludzi. A jeśli chodzi o komentarze... zdaję sobie sprawę, jak bardzo wielu z nas pluje sobie w brodę z tego powodu, że głosowało na partię X albo za wejściem do Unii Europejskiej, albo wreszcie dlatego, że czyta coś niemiłego, co jest czystą prawdą (nie chce tego dopuścić do swojej świadomości, bo prawda w oczy kole).</p>
<p>No ale dobrze... odejdźmy od tego wszystkiego i wróćmy do laptopa z wideo z początku.</p>
<p>Człowiek jest generalnie istotą, która śmieci, i to śmieci bardzo dużo. Potrafimy wyrzucać do kosza całkiem sprawne sprzęty (pokazany MacBook po wymianie wyświetlacza dostał jeszcze jedną szansę, i miejmy nadzieję, że będzie używany), i z jednej strony recycling to bardzo ciekawa inicjatywa, z drugiej jednak strony, czy taki sprzęt nie będzie</p>
<ol>
<li>dosyć mocno energożerny (jak na standardy dzisiejsze)</li>
<li>się zużywał (gdyby trafił do jakiegoś muzeum, to mógłby nacieszyć oczy naszych następców)</li>
</ol>
<p>Trochę w tym momencie narzuca mi się skojarzenie ze starą motoryzacją - wszyscy kochają stare auta, autobusy i motocykle, i np. coś takiego budzi szczery podziw<br />
<p>
<center><div class="embed-responsive embed-responsive-16by9"><iframe src="//www.youtube.com/embed/7p34d2FQuCc" class="note-video-clip"   frameborder="0">
</iframe></div></center>
<p>...ale czy naprawdę ktoś o zdrowych zmysłach chciałby jechać za czymś takim? Przecież to mocno śmierdzi (wiem, bo miałem kiedyś wątpliwą przyjemność stać z niewłaściwej strony, i poczułem starego Forda sprzed wojny i bardzo starego diesla, który nie wiedział, co to norma Euro).</p>
<p>I teraz najlepsze. Dzięki technice powinniśmy móc projektować i produkować kolejne rzeczy, dzięki którym będzie poziom naszego życia się podniesie. Ale czy tak się dzieje?</p>
<p>Silnik spalinowy od dziesiątków lat właściwie się nie zmienił, i jego ogólne zasady są wciąż takie same. Owszem, były strony o kanonierce, były próby z układem Wankla, i mamy inny układ zasilania (wtrysk zamiast gaźnika) czy bardziej skomplikowane sposoby oczyszczania spalin (katalizatory), ale tak naprawdę wciąż głównie polegamy na układzie, w którym mamy blok, cylindry, tłoki, panewki, i... rozrząd. Codziennie na świecie wymieniane są tysiące odpowiednich elementów, a kolejne tysiące się psują, powodując najczęściej nienaprawialne szkody w silnikach.<br />
<p>
<center><div class="embed-responsive embed-responsive-16by9"><iframe src="//www.youtube.com/embed/k_MrPylnsDg" class="note-video-clip"   frameborder="0">
</iframe></div></center>
<p>Na wideo widać jak zwykłe Arduino pomogło wyeliminować ten element. Zadam pytanie retoryczne: dlaczego nie używamy czegoś takiego na masową skalę? Dlaczego nie robimy iluś takich zmian i pchamy się w elektryki, w których są takie problemy z bateriami? Albo w wodór, przy którym dwutlenek węgla to podobno mały pikuś? (wszyscy oczywiście znamy odpowiedzi, i gdy nie wiadomo o co chodzi...)</p>
<p>Pójdźmy dalej.<br />
<center><p><div class="embed-responsive embed-responsive-16by9"><iframe src="//www.youtube.com/embed/g4srZOGm0EY" class="note-video-clip"   frameborder="0">
</iframe></div></center>
<p>Czy ta rewolucja w końcu dotrze do wszystkich pojazdów? Można by oszczędzić tony gumy.</p>
<p>Teraz kilka obrazków:<br />
<center><img src="sites/default/files/159/przegladarka_plikow.png" alt="image" />
<img src="sites/default/files/159/2mint8.png" alt="image" />
<img src="sites/default/files/159/2mint9.png" alt="image" />
<img src="sites/default/files/159/2doswin.png" alt="image" /></center>
<p>Pochodzą z 2010 i <a href="?q=node/159">mojego artykułu „Ubuntu 10.04 i Mint 9 - rozwiązania dla ludzi ?”</a>. Myślę, że praktycznie cały tekst mógłbym dzisiaj wziąć, zmienić w nim informacje o wersjach, i byłby aktualny. W sumie mamy podobne założenia GUI, podobne opcje, podobnie długo odpalają się aplikacje.</p>
<p>Dlaczego tak się dzieje?</p>
<p>Tak naprawdę zatrzymaliśmy się już dawno temu, a co gorsza cofamy. Weźmy takiego Excela. Fajny kiedyś był, taki prosty. A teraz?<br />
<center><p><div class="embed-responsive embed-responsive-16by9"><iframe src="//www.youtube.com/embed/BRtdsN6rqHc" class="note-video-clip"   frameborder="0">
</iframe></div></center>
<p>To wideo jest oczywiście ironiczne, ale bardzo dobrze pokazuje to, że ktoś kiedyś stworzył dwuwymiarową tablicę z komórkami, ktoś inny dodał do niej masę jakichś opcji, nielogicznych formatów, skrótów i magicznych rzeczy, a my się z tym męczymy od lat.</p>
<p>To nie jest jednostkowy przypadek - gdy ostatnio próbowałem MS Worda na komórce, to myślałem, że osiwieję (dla odmiany napisany od zera chiński WPS Office po prostu fruwał).</p>
<p>Można dużo pisać o Apple, i często pełni u mnie rolę czarnego charakteru - wpadki z jakością, konieczność bycia online przy czyszczeniu zawartości, ohydne planowane postarzanie, problemy z urządzeniami medycznymi stawianymi obok ich produktów, odblaskowe ekrany, itd. itd. Pomimo tych wszystkich narzekań nie można jednak wyjść z podziwu, jak sprawnie stworzyli szeroką gamę urządzeń, które obecnie zaspokoją wiele gustów - już bezgłośny MacBook Air 8GB/256GB jest więcej niż wystarczający jako laptop dla użytkownika domowego czy nawet półprofesjonalnego.</p>
<p>Mało urządzeń może się z tym równać (w sensie, że stoją na podium w tak dużej ilości kategorii na raz), ale... dochodzimy albo przeszliśmy ten punkt, że sprzęt jest bardziej niż wystarczający.</p>
<p>Teraz czas na software na miarę M1. Nie chcę pisać o roku Linuksa, bo to się opatrzyło, ale... na pewno Windows powinien odejść do lamusa.</p>
<p>Czy więc teraz w końcu nadejdzie ten moment, że ludzie w końcu będą mogli realizować swoje pasje? Że będą mieli wystarczającą chęć do tworzenia? I będą chcieli robić naprawdę rewolucyjne projekty?</p>
<p>Chciałbym w to mocno wierzyć w naiwności mojej (będzie ona dalej zamierzona). Załóżmy, że w firmach przestano by wymieniać laptopy czy telefony co dwa lata (ewentualnie wprowadzono by jakieś bonusy dla tych pracowników, którzy będą używać ich dłużej).</p>
<p>Czy wtedy doszlibyśmy do sytuacji, że jednak wrócono by do optymalizacji?</p>
<p>Poniekąd mocno się zastanawiam, co Apple zaproponuje za rok. Na pewno nie wszyscy montują filmy (więc nie zużywają dysków SSD, które w urządzeniach sadowników się nie zmienia), i... jedyną opcją na wyciągnięcie od nich twardej konkretnej kasy są abonamenty.</p>
<p>I co będzie dalej?</p>
<p>Pytam się, bo więcej filmów i programów oznacza więcej danych do zapisania (i śmieci).</p>
<p>A może należałoby zacząć limitować ilość sprzętu dostępnego dla każdego człowieka?</p>
<p>Chora dziewczyna krzyczy „how dare you” i oczywiście wierchuszka wciąż pokazuje hipokryzję... ale możliwe, że tak naprawdę jedynym rozwiązaniem ekologicznym byłoby zmniejszenie produkcji sprzętu do minimum (ewentualnie płacenie ogromnych pieniędzy za zużycie energii i surowców, jak również za awarię wyprodukowanych urządzeń po przekroczeniu iluś procent awaryjności).</p>
<p>Pomarzyć zawsze można. I szkoda tylko, że to raczej się nie spełni <a href="https://www.sprawynauki.edu.pl/archiwum/dzialy-wyd-elektron/288-filozofia-el/4217-madrzy-przegrywaja-z-glupimi" target="_blank" rel="nofollow noopener">w świecie, gdzie mądrzy zaczynają przegrywać z głupimi (polecam artykuł na ten temat, jeden z wielu zresztą).</a></p>
