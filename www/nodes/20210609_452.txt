Title:O zbiórce Zosi na studia, kowbojach i dwóch wygranych w IT (opinia) (2021)
Author:marcin
When:9 June 2021
Taxonomy:polski,polski blog,salon24.pl

<a name=gora></a><hr size="2" noshade="noshade" width="60%" align="center" style="color: rgb(0, 64, 128);"><div align="center"><font size="1">Artykuł został <a href=https://www.salon24.pl/u/techracja/1141748,o-zbiorce-zosi-na-studia-kowbojach-i-dwoch-wygranych-w-it-opinia>opublikowany w serwisie salon24.pl</a></font><a name=Top></a></div><hr size="2" noshade="noshade" width="60%" align="center" style="color: rgb(0, 64, 128);">

<p>Przyglądam się właśnie komentarzom do mojej przedwczorajszej notki <a href="?q=node/451">„Też jestem geniuszem i też zbieram pieniądze… o internetowym żebractwie krótka opinia”</a> - w kilku miejscach poniekąd zostałem przywołany do tablicy, a to spowodowało, że chciałbym przeprowadzić pewną krótką polemikę.</p>
<p>Zacznijmy od „niezawodnej polskiej zawiści”. Jestem w stanie zrozumieć, że częstym standardem w dzisiejszych czasach jest unikanie dyskusji (żeby, broń Boże, nie urazić kogoś złym wyrazem, zaimkiem czy, cytując klasyka, popierdółką) i podążanie jedyną słuszną ścieżką wyznaczoną przez „gadające głowy” z mainstreamu, ale na TechRacji chciałbym również poruszać tematy trudne czy drażliwe.</p>
<p>Proszę mi powiedzieć, jak mógłbym zazdrościć komuś, o kim wczoraj pojęcia nie miałem? Po co miałbym zatruwać swoje życie czymś, na co nie mam wpływu?</p>
<p>Z ciekawości spojrzałem sobie na stronę zrzutka.pl. Jako zawodowy informatyk muszę powiedzieć, że wygląda całkiem nieźle. Nie korzystałem z niej, i opieram się tylko na tym, co widzę. Jest poprawny certyfikat, a domena została zarejestrowana w 2008. W przypadku zrzutek prywatnych powyżej 20 000 PLN / 50 000 PLN (zależy od pewnych czynników) konieczne jest potwierdzenie celu zrzutki. Istnieje jeszcze coś takiego jak kontrola tożsamości osobistym przelewem bankowym i dokumentem, a na deser jest PayU i licencja Krajowej Instytucji Płatniczej, jak również nadzór Komisji Nadzoru Finansowego (cokolwiek to nie znaczy).</p>
<p>We wpisie whois nie ma informacji o tym, ile razy domena zmieniała właściciela. Przynajmniej w jednym miejscu znalazłem informację, że w 2019 strona miała nieważny certyfikat SSL (choć zdarza się to najlepszym, to włącza u mnie pomarańczowe światełko ostrzegawcze). Mimo tych dwóch drobiazgów wygląda na to, że miejsce jest znane i w porządku.</p>
<p>To, co napiszę za chwilę, będzie czysto hipotetyczne. Załóżmy, że ktoś chciałby zrobić zrzutkę w czyimś imieniu (podszywając się pod kogoś). Potrzebne jest konto z odpowiednim imieniem i nazwiskiem, skan dokumentu tożsamości, a w przypadku większej sumy potwierdzenie, że pieniądze zostaną wydane na konkretny cel. Powiedziałbym, że jest raczej mało prawdopodobne, żeby ktoś to wszystko idealnie przygotował, choć z drugiej strony nie jest to niemożliwe.</p>
<p>Jeżeli chodzi o samą treść, to bardzo nie spodobał mi się brak linków online albo chociaż wideo na YouTube. Czy w 2021 ktoś robi wszystko offline? Czy nie oznacza to słabości i zacofania? Innym tematem jest harmonogram - o Brexicie wiadomo było dawna, nastąpił jakoś tak pod koniec stycznia, a Zofia potrzebuje pieniędzy do końca lipca. Czy potrzeba szybkiego działania nie jest charakterystyczna dla wszystkich wymuszeń? (ofiara lub darczyńca ma mniej czasu do namysłu, i po dokonaniu przelewu ma większe zadowolenie i poczucie dobrze spełnionego obowiązku). I czy nie można było w zamian za największą kwotę postarać się o nazwanie jakiejś planetoidy ksywką dobroczyńcy? (tu oczywiście wymyślam, ale w przeszłości, gdy wsparłem film, to moje imię mogło znaleźć się w napisach końcowych).</p>
<p>Należy zauważyć, że na początku poprzedniej notki napisałem wyraźnie w dwóch miejscach „załóżmy, że” (tutaj ważne było czytanie ze zrozumieniem). Nie opowiadałem się się za którąś wersją (zrzutka jest prawdziwa / fałszywa), chciałem tylko zwrócić uwagę na pewne kwestie związane z żebractwem.</p>
<p>Mam takie mocne wrażenie, że w wielu wypadkach ludzie praktycznie w całej Europie przyzwyczaili się, że im się należy. Należy się matce wychowującej samotnie dziecko, należy się artystom, należy się mniejszościom, większościom, i wszystkim innym. Fundacje rosną jak grzyby po deszczu, a wszelkiego rodzaju dotacje, przywileje, ulgi i dodatki bywają dla niektórych całym budżetem.</p>
<p>Skoro dają, to czemu nie brać? A jak dadzą raz, to czemu nie wziąć drugi, trzeci, czwarty raz?</p>
<p>Dla pana spod sklepu złotówka to majątek, dla matki tysiąc złotych to szansa na zakup lepszego jedzenia, dla artysty sto tysięcy to drobne do parkomatu, a dla młodej dziewczyny dwie stówy są szansą dla studia. Każda z tych osób może powiedzieć, że się stara na miarę swoich możliwości, i pewnie będzie mieć rację. Niektóre z ich celów są szczytne, niektóre nie. W prostych przypadkach można to wykryć. Jeżeli ktoś żebrze pod sklepem, często wystarczy się zapytać, czy kupić jedzenie (jeżeli odpowiedź brzmi „kierowniku… no co pan?”, to chyba wszystko jest jasne)</p>
<p>Może więc w ogóle nie pomagać?</p>
<p>Oczywiście, że nie, moim jednak zdaniem, gdzie to tylko możliwe, ludziom należy dawać wędkę, a nie rybę (ciekawe, że różne nowoczesne trendy zakładają, że wszyscy są idealnie równi, a w tej sytuacji pan spod sklepu teoretycznie powinien dostać tyle, co celebryci). Możni tego świata już mówili, żeby jeść ciastka, jak się nie ma chleba (ewentualnie szczaw z nasypów i mirabelki), i trzeba się wspierać, gdy nie można na nich liczyć (proszę zauważyć, ilu z nich lata samolotami, a mówi o ochronie klimatu, rezygnacji z mięsa, samochodów, etc.).</p>
<p>Mimo wszystko zastanawia mnie też to, na ile talent Zofii to talent, a na ile marketing. Jak ktoś zauważył w komentarzach (dziękuję za głos rozsądku), starzy wyjadacze z wielu krajów sami proponują studia za darmo, jeżeli ktoś ma naprawdę oryginalne umiejętności. W tym momencie dochodzę chyba do pewnego wniosku – jeżeli wspierana jest osoba bardzo zdolna i inteligentna, to jak to się dzieje, że nie zdołała zebrać żądanych pieniędzy? Nieszczęśliwe zbiegi okoliczności, lenistwo czy brak talentu?</p>
<p>Jak napisałem, jestem trochę rozdarty widząc podobne historie. Ci, którzy najbardziej potrzebują, najczęściej nie żebrzą. Studia to poniekąd nobilitacja, ale tylko dodatek do życia (nie są niezbędne, a u nas w Polsce jakoś się utarło, że dosłownie wszyscy muszą mieć wyższe wykształcenie).</p>
<p>Chciałem pisać w TechRacji o technologii. Kiedyś świętością było to, co powiedziano w radiu, potem to, co w telewizji, teraz wielu ciągle bezgranicznie wierzy w to, co widać w internecie. Przekręty będą na pewno coraz bardziej skomplikowane. Mieliśmy maile z phishingiem, strony typu „wygrałeś iPhone za złotówkę”, teraz zdarza się zmienianie numerów kont zaraz po aukcji, wysyłanie kodów jednorazowych w celu „potwierdzenia”, i ludzie jakoś w to święcie wierzą.</p>
<p>Naprawdę ktoś myśli, że to pojedyncze przypadki?</p>
<p>
<iframe width="640" height="360" src="https://www.youtube.com/embed/o2ixj0m4F_E" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe>
</p>
<p>Wideo pokazujących wyszukiwanie podobnych „centrów” jest masa, na YouTube można też znaleźć zapisy z oszukiwania nieświadomych użytkowników. Ofiarami w większości są tam osoby z USA. Przypadek?</p>
<p>Moje pytanie w tej sytuacji: ile będzie zrzutek na cudowne dzieci? Czy nie będzie tak, że niektóre z nich będą brać pieniądze, a potem śmiać się z darczyńców? (aż mi stają przed oczami starsze babcie, które robią przelew z ostatnimi drobnymi ze skromnej emerytury na pewne imperium… albo pewna parka z zeszłego roku, co do której były duże wątpliwości)</p>
<p>Nie od dzisiaj wiadomo, że cel uświęca środki. To, że w jednym konkretnym przypadku zrzutka wydaje się być prawdziwa, nie musi być prawdą w drugiej, trzeciej czy czwartej sprawie.</p>
<p>Spójrzmy teraz na dwa kraje.</p>
<p>Indie wielu z nas ciągle kojarzą się z Rajeshem</p>
<p>
<iframe width="640" height="360" src="https://www.youtube.com/embed/4V2C0X4qqLY" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe>
</p>
<p>albo z Bollywood, tymczasem korzenie z tego kraju miał Freddie Mercury czy obecni CEO Microsoftu i Google. Ich sukces to przykład sukcesu zaliczanego do najwyższej półki. Ilu Polaków może pochwalić się czymś podobnym?</p>
<p>Spójrzmy teraz na inny kraj. Większość produktów, które leżą w naszych domach, oznaczona jest napisami „Assembled in China” albo „Made in China”. Dużo marek, kiedyś kojarzonych z USA, obecnie jest w rękach chińskich. Lenovo, Motorola i Volvo to tylko przykłady. Jest też wiele innych, a końca nie widać. W kraju środka kolejne produkty powstają całkowicie z rodzimych produktów (np. Lenovo zaczyna wkładać do laptopów nawet najmniejsze i najprostsze komponenty). To wszystko razem przynosi rezultaty - na różnych portalach IT co druga recenzja dotyczy którejś firmy z tego rynku, jak nie wspomnianego Lenovo czy innej „zachodniej” marki, to Huawei, Redmi czy Xiaomi.</p>
<p>Tu i tam można poczytać sobie o starzeniu się tego społeczeństwa, ale nie zmienia to faktu, że ze strony USA dostajemy głównie „nowe” prądy społeczne (celowo nie będę ich nazywać), a nasza infrastruktura hardwarowo-softwarowa coraz bardziej opiera się o dwóch wspomnianych gigantów (sam się złapałem na tym, że jedynym sensownym edytorem na moim telefonie jest WPS Office).</p>
<p>Moje pytanie w tej sytuacji: czy naprawdę ktoś myśli, że azjatycki sukces ma podstawę w dobroczynności i rozdawnictwie?</p>
<p>Technologia daje nam więcej możliwości niż kiedykolwiek (i naprawdę nie do wszystkiego musimy mieć najnowszego iPhone) – dlaczego więc z tego nie korzystamy?</p>
<p>Proszę zauważyć, że coraz więcej mówi się o ucieczce „Amerykanów” z raju, jakim miała być Kalifornia (narodowość celowo ująłem w cudzysłów, bo jak wiadomo, m.in. do Krzemowej Doliny ściągali ludzie z całego świata). Nie byłem tam, ale coraz częściej czytam, że cały dom w Teksasie kosztuje tyle samo co klitka w świątyni postępu. Cały ten „American Dream” od przodu dalej wygląda nowocześnie, ale od tyłu wydaje się coraz bardziej pusty - nawet wskroś nowoczesne, amerykańskie i dbające o prywatność Apple <a href="https://antyweb.pl/apple-chiny-icloud-prywatnosc/" target="_blank" rel="nofollow noopener">też już ma swoje za uszami</a> (jak widać, nie mówię nawet o usterkowości).</p>
<p>Jak już pisałem, każdy musi podjąć decyzję, komu ma darować swoje pieniądze. Ja tylko przypominam, żeby nie wierzyć bezgranicznie w to, co widać w Internecie. I żeby cały czas myśleć, jaka ma być nasza przyszłość – czy pełna pięknych słówek (dobroczynność, dobroć, równość, współczucie, sponsoring), światłych idei i biedy, czy rozwoju.</p>
<p>Wczoraj widzieliśmy zbiórkę na czyjś komputer, dzisiaj na studia, a jutro? Na kolejny model Porsche?</p>
<p>Ja sam mógłbym napisać „Cześć, nazywam się Marcin. Informatyka to moje całe życie, i traktuję ją śmiertelnie poważnie”.</p>
<p>Czy powinienem żebrać czy ruszyć tyłek i wziąć się za rozwijanie kolejnych projektów?</p>
<p>Ważny tutaj jest sposób myślenia, a ja tylko przypomnę na koniec (najzupełniej przypadkiem oczywiście), że rząd nie ma swoich pieniędzy i nic nie daje.</p>
