Title: Igrzyska dla ludu ciągle trwają (2022)
Author:marcin
When:23 Oct 2022
Taxonomy:polski,polski blog,salon24.pl

<p><a href="https://threadreaderapp.com/thread/1583851443316215809.html" target="_blank" rel="nofollow noopener">Dzisiaj przeczytałem jedną ze stron o mundialu w Katarze. Jest tam wiele mowa o wielu kontrowersjach, w tym o tym, że kibice muszą ściągać na telefony szpiegującą apkę. Do tego dochodzą nakazy i zakazy związane z seksem, itp., a całość kończy się podsumowaniem, że mundial kosztował śmierć iluś robotników i 220 mld USD (podczas gdy Ukraina w okresie luty-kwiecień na wojnę wydała 8,3 mld, a poprzednie mundiale to było jakieś 55 mld)</a>.</p>
<p>Jarosław Kaczyński ostatnio mówił "Jest wielki kryzys i może być różnie, ale w tej chwili wewnątrz naszej gospodarki nie ma żadnych sygnałów, że może być zapaść"</p>
<p><a href="https://www.salon24.pl/u/techracja/1259015,kryzys-jaki-kryzys" target="_blank">Nie dalej jak w piątek napisałem notkę m.in. o tym, że w sumie to kryzysu nie ma</a> – skoro jest popyt na drogą elektronikę, a ta zużywa coraz więcej prądu (a do tego zachodzi ileś innych zjawisk), to chyba nie jest tak źle (notka nie została zauważona na Salon24.pl).</p>
<p>Tak się zastanawiam, że ile jeszcze sygnałów trzeba, żeby ktokolwiek poważnie pochylił się nad tym, że my w teoretycznie demokratycznym ustroju nie jesteśmy chyba w lepszej sytuacji niż w Katarze. I tak posługujemy się dowodami osobistymi, w których są obowiązkowe odciski palców. Dokumenty te nie mają rozwiązania, dzięki któremu można by wyeliminować możliwość wzięcia chwilówki (tzn. jeżeli wysyłamy skan, to dajemy wszystko). Ludzie wysyłają o sobie bardzo dużo nieszyfrowanym mailem, a do tego mają przecież te wszystkie serwisy, na których również regularnie uprawiają cyfrową prostytucję. Do tego dochodzą platformy iOS i Android, gdzie zarówno firmy jak i służby mogą doinstalować sobie wszystko co chcą. I różne preparaty pseudomedyczne, które z taką siłą wszystkim wciskano (nie były obowiązkowe, ale...). Mamy też zakusy na to, żeby na granicach UE zbierać odciski palców i zdjęć (<a href="https://www.purepc.pl/straze-graniczne-usa-przechwytuja-dane-telefoniczne-uzytkownikow-bez-nakazu-i-przechowuja-je-przez-15-lat" target="_blank" rel="nofollow noopener">o przechowywaniu bez nadzoru przez 15 lat danych z urządzeń przez straże graniczne w USA</a> albo o pomyśle naszych władz, żeby wprowadzić obowiązkowe apki w telefonach nie ma co nawet wspominać?). W kontekście wojny w Ukrainie widać również pewną hipokryzję – gdy trzeba było wywołać uczucie zagrożenia, to gazety wręcz prześcigały się w nagłówkach, a teraz? Wszystko spowszedniało i przycichło, a wkrótce tematem numer jeden stanie się to, kto komu wkopał gola.</p>
<p>Tak więc proszę się rozejść – węgiel jest sprawdzany po trzy razy (tak mówił pan premier, a on na pewno się nie myli), <a href="https://spidersweb.pl/2022/10/kancelaria-premiera-morawiecki-elektrosmieci.html" target="_blank" rel="nofollow noopener">do tego na wiecach można dostać powerbank czy innego elektrośmiecia (Kancelaria Premiera podpisała przetarg na mniej więcej milion złociszy)</a>, no i dostaniemy wspaniały CPK.</p>
<p>Powodów do obaw nie ma – rządzący trzymają władzę przez osiem ostatnich lat (to oczywiście nawiązanie do klasyka) i miliony Polaków na nich głosujących na pewno nie mogą się mylić (każdy Polak jest przecież specjalistą od wszystkiego).</p>
<p>A to że jakieś tam nowe przepisy wprowadzają i o samochodach (że po niezdaniu badania technicznego trzeba odstać swoje i zarejestrować auto na dosłownie dzień czy dwa, że na przejściach dla pieszych coś się zmieniło) i o kontach bankowych (że niedługo chyba każdy będzie mógł tam wejść) i wyborach, to kto by się tym przejmował. W Chinach i na świecie ogólnie się nic nie dzieje i najważniejsze, żeby się dobrze bawić na mundialu.</p>
<p>A to, że nawet prezesowi zdarzy się powiedzieć prawdę:</p>
<p>
<div class="embed-responsive embed-responsive-16by9"><iframe src="//www.youtube.com/embed/Yz53VRGNqXI" class="note-video-clip"   frameborder="0">
</iframe></div>
</p>
<p>(rządzący nie mają w sumie własnych pieniędzy i dają to co zabiorą)</p>
<p>albo</p>
<p>
<div class="embed-responsive embed-responsive-16by9"><iframe src="//www.youtube.com/embed/z0irhgJLBpg" class="note-video-clip"   frameborder="0">
</iframe></div>
</p>
<p>(Polsce grozi utrata niepodległości)</p>
<p>albo to (<a href="https://www.youtube.com/shorts/3LvdMcl6NLc" target="_blank" rel="nofollow noopener">zabawna dwuznaczność w stwierdzeniu "opanowaliśmy mechanizm okradania Polski"</a>) to na pewno działanie tego niedobrego Tuska.</p>