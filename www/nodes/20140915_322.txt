Title:Porwani (2014)
Author:marcin
When:15 Sep 2014
Taxonomy:S.F.,Polski,Polski blog,książka 1
SkipMain:true

<p>Był w niewoli i jego los nie malował się w zbyt jasnych barwach. Czekała go chyba ciężka harówka i co najgorsze bez możliwości wyboru z kim miał „to” robić.</p>
<p>A jeszcze wczoraj naprawiał ludzi na stacji metra po praskiej stronie.... robota tak potrzebna, gdy ludzkość próbowała przeżyć....</p>
<p>Stało się to tak szybko - od rana miał dyżur. Tego dnia było niewielu pacjentów, już miał kończyć, gdy usłyszał tylko ciche świśnięcie i stracił przytomność.</p>
<!--break-->
<p>Gdy się obudził, leżał w malutkiej klatce. Obok niej postawiono kilka innych klatek, w której leżeli chłopacy z ochrony stacji Stadion.</p>
<p>Może któryś zasnął na służbie? Może istnieje jakiś korytarz techniczny, który przeoczono ? Może napastnicy przemknęli się jakoś od góry ? Czy tak czy inaczej, ktoś nie zauważył napastników i nie ostrzegł reszty na czas. Bądź co bądź niestety wielu z nich było młodych i nie znało się zbyt mocno na sztuce wojennej. Ba ! Sporo na pewno brzydziło się męskimi zajęciami.</p>
<p>Do czego ten świat doszedł ! Warszawa. Dumna stolica dumnego kraju. Kraju, który kiedyś trząsł całą Europą (wystarczy wspomnieć Wiedeń, Samosierrę czy Grunwald).... Kraju, który przez ostatnie dziesięciolecia był tak bezwględnie eksploatowany przez możnych tego świata. I choć złośliwi mówili, że kraj ten spotykały tylko nieszczęścia, odkąd funkcję stolicy stracił Kraków, on był dumny, że się tu urodził.</p>
<p>A może jednak istniał jakiś pech i dlatego miasto ocalało ?</p>
<p>Jak mówili uchodźcy, dostało się jedynie Modlinowi i Okęciu. A Centrum podobno przetrwało.... I złośliwym zrządzeniem losu Pałac Nauki podobno dalej królował nad okolicą...</p>
<p>Nie wiadomo ile w tym prawdy, ale żyli, więc może rzeczywiście samo miasto nie zostało spopielone ? Może ktoś uznał złośliwie, że nie warto już wystrzelić rakiety ze śmiercionośnym ładunkiem? A może ten ktoś już nie żył albo był to niewypał ? Podobno to towarzysze chcieli zniszczyć Warszawę atomowym uderzeniem odwetowym, a u nich dwie rzeczy zawsze były dobre - co się dało, to robili ręcznie, a i czasem pożyczali to co wspólne....</p>
<p>Zresztą może wojnę wywołała któraś z korporacji? Ich jedynym mottem był zysk i produkcja.... produkować.... produkować.... może chodziło o niewielki konflikt, ale rządy w nielicznych wolnych państwach wpadły w panikę ?</p>
<p>Może był to kolejny desperacki akt w toczącej się wojnie religijnej między państwami Europy a przybyszami z innych części świata ?</p>
<p>Albo jakiś trep lub dzieciak odpalił widząc kropkę na ekranie ? Kropkę, która mogła być tylko wytworem jakiegoś innego dzieciaka, który w imię patriotyzmu włamał się gdzie trzeba i co nieco namieszał ?</p>
<p>A później wszystko samo się już posrało....</p>
<p>To było nieistotne. Tego dnia siedział w domu. Pisał akurat swoją książkę. Nagle jego modem się wyłączył. I komputer przeszedł na baterie tak jakby zabrakło prądu w gniazdka. Nie byłoby w tym nic dziwnego - wszak sieć energetyczna czasem przechodziła na dziesiąty stopień zasilania jak w filmach Barei.</p>
<p>Jedno wtedy nie pasowało - na dworze dało się słyszeć jakby przytłumiony daleki huk.</p>
<p>To go nie wiedzieć czemu zmroziło. A jak zaczęły wyć syreny, to czuł że coś jest nie tak i że chyba należy uciekać do najbliższej stacji metra.</p>
<p>To nawet w trzydziestym trzecim nie było zbyt rozbudowane - ledwo dwie linie. Do tego umieszczono je bardzo płytko. No ale lepsze to niż nic...i do tego mieszkał blisko.</p>
<p>Chociaż teraz wydawało się to śmieszne, wyłączył sprzęt, złapał portfel, zamknął okna i drzwi i zaczął biec.</p>
<p>Przed stacją kłębił się tłum, jemu udało się dopchać na peron, z tyłu zaś napierali kolejni przerażeni ludzie i mimo starań porządkowych w końcu część zaczęła przechodzić do tuneli.</p>
<p>- Panieeee, to apokalipsa - zaciągał jakiś starszy pan.</p>
<p>- Nie drzyj się pan, tu są dzieci - uspokajała go jakaś puszysta kobitka.</p>
<p>- Może to jakiś atak samobójczy ? - zastanawiał się jakiś młodzian - zresztą komórka ma dalej zasięg.</p>
<p>I tak zastanawiali się wszyscy, co ciekawe nie wpadli w panikę gdy włączyło się oświetlenie awaryjne.</p>
<p>- Uwaga ! Uwaga ! Polska została zaatakowana. Na razie nie wiadomo nic więcej – ktoś przemówił przez szczekaczkę nad peronem.</p>
<p>Tłum umilkł.... I tak wtedy metro stało się jego domem. Koszmar niestety wtedy się rozpoczął.<br />
Metro w Warszawie nie było przygotowane na żaden większy atak. Owszem, po drugiej stronie część najstarszych stacji miało jakieś grodzie, ale reszta ? Budowane płytko nie zapewniała praktycznie nic.</p>
<p>Wiedział jak wielu ginęło próbując zabezpieczać stacje od góry. Wylewali beton wiedząc, że giną. Bo chociaż nie było wielkiego promieniowania, wkrótce pojawiły się chmury. I śmiercionośny śnieg.</p>
<p>Inni próbowali ściągać z okolicznych domów co się dało. Opowiadali o tym śniegu i innych cudach współczesnego świata. Jak również o zwierzętach z zoo, które szybko zjedzono.</p>
<p>Przeżył, bo miał wiedzę. Nie pozwolono mu się narażać i pracował na całej trasie drugiej linii po praskiej stronie. Osiedlał się na którejś stacji, po pewnym czasie bywał kuszony jakimś drobiazgiem i wtedy przechodził do kolejnej...I kolejnej. I tak to się powoli kręciło...</p>
<p>Każdy próbował przeżyć, problemem była czysta woda, jedzenie, co ciekawe wszędzie przetrwały głównie trochę starsze kobiety i mężczyźni.</p>
<p>Ci co wracali z powierzchni mówili też o tym jak widzieli ciała wielu kobiet bez widocznych śladów uszkodzeń....</p>
<p>Co go teraz czeka? Wiadomości były skąpe. Podobno w Centrum panowanie objęli pracownicy biur. Ale dlaczego tak męczono tam pojmanych mężczyzn ?</p>
<p>Poczuł ukłucie w plecy i odpłynął...</p>
<!--comments-->
Title:http://metro2033.pl
ID:3934
Author:marcin
When:1 Sep 2014

<p><a href="http://metro2033.pl/uzytkownicy/marcinw/teksty/porwani/">http://metro2033.pl/uzytkownicy/marcinw/teksty/porwani/</a></p>
<p><a href="http://metro2033.pl/phpbb/viewtopic.php?f=23&amp;t=15128">http://metro2033.pl/phpbb/viewtopic.php?f=23&amp;t=15128</a></p>