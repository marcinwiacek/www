Title: Bańki informacyjne i propaganda (2022)
Author:marcin
When:28 Feb 2022
Taxonomy:polski,polski blog,salon24.pl

<a name=gora></a><hr size="2" noshade="noshade" width="60%" align="center" style="color: rgb(0, 64, 128);"><div align="center"><font size="1">Artykuł został <a href=https://www.salon24.pl/u/techracja/1209164,banki-informacyjne-i-propaganda>opublikowany w serwisie salon24.pl</a></font><a name=Top></a></div><hr size="2" noshade="noshade" width="60%" align="center" style="color: rgb(0, 64, 128);">
<p>Długo się zastanawiałem, czy cokolwiek pisać w sytuacji, która obecnie się dzieje.</p>
<p>Na pewno wszędzie widać masę propagandy, ale nawet pomimo to fakty są dosyć jednoznaczne, i wiadomo, kto jest agresorem, a kto jedynie się broni. Niezależnie jednak od wszystko - stała się rzecz najstraszliwsza i umierają ludzie. Tragedia jest tym większa, że z jednej strony konfliktu mamy cywili, z drugiej wydaje się, że młodzi ludzie nie do końca wiedzą, po co w ogóle mają walczyć (nie bronię ich, a jedynie wskazuję na to, co uderza w wielu wideo).</p>
<!--break-->
<p>To ostatnie pokazuje, jak bardzo można zamknąć tysiące czy miliony w pewnych bańkach informacyjnych. Dodajmy do tego stronę z jednej z gazet rosyjskich z web-archive, w której jest mowa o zwycięstwie i odzyskaniu Ukrainy.</p>
<p>Ilu ludzi „po tamtej strony” święcie wierzy, że przed laty „utracono” ten obszar (można powiedzieć, że był czymś w rodzaju województwa, i mógł być niczym Śląsk dla Polski), rząd tam obecny jest „obcy”, a obywatele tylko marzą o tym, żeby wrócić do matuszki Rosji?</p>
<p>Straszna i dziwna ta wojna zarazem. Mamy informacje o iluś zbrodniach wojennych, ale też filmiki o tym, że cywile stają przed czołgami, transporterami, albo kolejnymi żołnierzami, i nie cierpią (to dobrze, że nie cierpią, i absolutnie nie chcę tu ocieplać niczyjego wizerunku, a jedynie zwracam uwagę na to, że chyba nikt do końca nie wie, po co komu ten konflikt).</p>
<p>Czy widać teraz, jak straszne skutki ma ograniczenie wolności słowa? Jak straszna jest cenzura? Wmawianie ludziom przez lata, że coś wygląda jak wygląda? Czy teraz ktoś się dziwi, że ludzie w różnych państwach totalitarnych wierzą w duby smalone? Że zachowują się irracjonalnie?</p>
<p>To teraz zastanówmy się nad tym, czy w społeczeństwie tzw. zachodu nie mamy podobnych mechanizmów.</p>
<p>Szczepionki dobre, zadający pytania źli (dlaczego praktycznie nigdzie nie ma słowa o wprowadzeniu tzw. paszportu szczepionkowego w USA albo intensywnej pracy nad ustawami przyznającymi WHO prawa ponad narodami?). Ograniczenia w internecie dobre, bo pedofile i terroryści (oczywiście walka z nimi jest wskazana, ale… nie za cenę wstawiania tylnych drzwi i niszczenia tajemnicy korespondencji). Serwisy społecznościowe pożyteczne (nawet, gdy tworzą takie same bańki). Różne mniejszości mają pełne prawo narzucać innym swoje praktyki.</p>
<p>Itd. itd.</p>
<p>Ten konflikt to przede wszystkim tragedia ludzka. Na drugim miejscu dokładnie widać, które państwa, organizacje i firmy mają w szczerym poważaniu życie i zdrowie (i dalej chcą tylko zarabiać), gdzie widać głupotę, a gdzie pełną empatię.</p>
<p>Nie chcę wymieniać, bo lista byłaby długa… Hełmy czekające w magazynie, bo nie można znaleźć adresu… Mecze, które „trzeba” rozegrać… Ubolewanie, że tak samo nie witaliśmy „uchodźców” z Syrii (aż muszę dodać - feministki). Poparcie konfliktu przez kraj, którego przedstawiciele przynajmniej teoretycznie rządzą WHO… Ubolewanie, że nie można eksportować torebek Gucciego… itd. itd.</p>
<p>Na pewno jestem dumny z tego, że praktycznie wszyscy Polacy pokazali ogromne serce (o nielicznych jednostkach nie ma co wspominać). Na bohatera urósł chociażby prezydent Zełenski, istotne jest też kilka rzeczy:</p>
<ol>
<li>Giną ludzie</li>
<li>Niezależnie od przebiegu dalszych dni całkowicie zmienił się układ sił na świecie (do czwartku Rosja w pewien sposób mogła być przeciwwagą dla innych mocarstw, obecnie można należeć chyba tylko do obozu „chińskiego” albo „amerykańskiego”)</li>
<li>Nie słyszymy o innych tematach.</li>
</ol>
<p>Szczepionki? Kanada? (jak to się stało, że tam nagle ludzie przestali protestować? ) Australia? (tam też już jest spokój?) Tajwan?</p>
<p>Myślę, że sytuacja jest tragiczna z wielu powodów. Nie chcę wywoływać niepokoju, ani wybielać kogokolwiek… ale ile rzeczy zostanie teraz przemyconych „na boku”? I czy to wszystko nie wpisuje się w jakąś wizję „architektów świata”?</p>
<p>Tylko tyle.</p>
<p>I pamiętajmy - tolerancja tolerancją, ale ze złem nie można pertraktować. Nigdy. A ignorancja zawsze powoduje, że ono tylko rośnie w siłę.</p>
<p>"Zło nie jest w stanie stworzyć niczego nowego może jedynie zniekształcać i niszczyć to, co zostało wymyślone lub stworzone przez siły dobra"</p>
<p>PS. W kontekście śmierci ludzkiej nie powinienem wspominać o technologii, ale tu poza techniką wojskową jedno jest pewne - cofniemy się ileś lat, a „Mirja” jest tego najlepszym symbolicznym przykładem.</p>