Title: Świat klaunów (jest też wątek polski) (2023)
Author:marcin
When:11 Feb 2023
Taxonomy:polski,polski blog,salon24.pl

<p>- Jaką szkołę medyczną pani skończyła?<br />
- Żadną.<br />
- Jakie ma pani kompetencje, żeby podważać to, co mówili ludzie wykształceni w najlepszych szkołach na tej planecie?<br />
- Nasza polityka została zaprojektowana w celu ochrony jednostek.</p>
<!--break-->
<p><a href="https://twitter.com/i/status/1623397176339562510" target="_blank" rel="nofollow noopener">Takie video ostatnio obejrzałem</a>, i niestety bardzo podobna sytuacja powtarza się w wielu sprawach (a już szczególnie odpowiedzi na pytania nie udzielają ludzie z lewej strony sceny politycznej, uciekając się często do twierdzenia, że są dyskryminowani albo wręcz gwałceni).</p>
<p>Podobne rzeczy działy się w przypadku przesłuchań w sprawie prawa do naprawy urządzeń elektronicznych w niezależnych serwisach (polecam wideo na kanale Louisa Rossmana) czy przesłuchań związanych z Facebookiem.</p>
<p>Zadam pytanie retoryczne: jak należy nazywać ludzi, którzy uczestniczą w podobnym procederze?</p>
<p>Spójrzmy zresztą na sprawę z ostatnich dni – <a href="https://namasce.pl/funkcjonariusz-nie-dostal-mandatu-za-wyprzedzanie-na-przejsciu-policja-stwierdzila-ze-byl-na-spalonym-wideo/" target="_blank" rel="nofollow noopener">radiowóz policji (milicji?) wyprzedzał na przejściu dla pieszych, a osoba zgłaszająca oficjalnie pisemnie dostała odpowiedź, że kierujący był na spalonym</a> (w podobnych przypadkach policjanci zawsze, ale to zawsze, wystawiają słony mandat, a czasem nawet wydają się prowokować popełnienie wykroczenia).</p>
<p>Ogólnie żyjemy w świecie, gdzie rozum najwyraźniej poszedł spać. Ludzie, którzy próbowali merytorycznie dyskutować o preparatach mRNA, byli wyzywani od antyszczepów. Ci, którzy mówią o przekrętach władzy czy Orlenu, są zakrzyczeni. Kolejni wskazujący na hipokryzję bogaczy, którzy latają prywatnymi odrzutowcami, a każą wszystkim dbać o planetę, są uciszani (choć swoją drogą Gates podobno się tłumaczy, że on przecież „jest rozwiązaniem problemu klimatycznego”).</p>
<p>Czy film Idiokracja stał się już dokumentem?</p>
<p>Takie przekraczanie kolejnych granic powoduje, że nawet policja traci totalnie zaufanie społeczne. Od kilku dni na wykopie widać filmik, w którym kierujący miał mieć wmówione korzystanie z telefonu. Z nagrania niewiele wynika (nie słyszymy rozmowy, nie widzimy kabiny), ale kierujący mówi do dziecka, że nie teraz, co może sugerować, że jednak trzymał urządzenie. W normalnej sytuacji słowa policjanta byłyby święte, ale… po akcjach z granatnikiem i podnośnikiem w Warszawie i po działaniach w trakcie COVID coraz mniej osób wierzy, że policja chroni.</p>
<p>No po prostu wspaniale... a to tylko oczywiście wierzchołek góry lodowej.</p>
<p>Świat klaunów?</p>