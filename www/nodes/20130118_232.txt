Title:Obraz po drogowej bitwie... (2013)
Author:marcin
When:18 Jan 2013
Taxonomy:drogowe,Polski,Polski blog,App Store

<p>Minął tydzień od burzy wywołanej przez Ministra Nowaka. Pomyślałem, że skomentuję trochę różnych rzeczy, które dało się słyszeć w tym czasie:
<ul>
<!--break-->
<li><a href=http://www.tvp.pl/vod/audycje/publicystyka/tomasz-lis-na-zywo/wideo/14012013/9750636>"Tomasz Lis na żywo", w którym wystąpił Sławomir Nowak</a> - Panowie zaczęli przerzucać się liczbami, nie zmienia to tego, że Minister wypadł chyba zdecydowanie bardzo kiepsko próbując grać na uczuciach zamiast przedstawiając jasne i rzeczowe argumenty. Oczywiście liczby mogły nie być idealnie podane, ale zabrakło mi tego, że najbardziej na bezpieczeństwo wpływają DROGI i PROSTOTA ROZWIĄZAŃ DROGOWYCH (za granicą już wypraktykowano wiele razy, że usuwanie znaków, świateł i wymuszanie na kierowcach np. przestrzegania pierwszeństwa na skrzyżowaniach równorzędnych działa lepiej niż najlepszy bat)... I dziwne, że nie było odpowiedzi na pytanie - a dlaczego można zapłacić więcej i bez punktów ?

<li><a href=http://menstream.pl/wiadomosci-reportaze-i-wywiady/siekiera-benzyna-ciezarowka-i-slowem-walcza-z-fotoradarami-od-lat-ale-jak-zapewniaja-nie-sa-ich-wrogami,0,1231882.html>Siekierą, benzyną, ciężarówką i... słowem. Walczą z fotoradarami od lat, ale jak zapewniają nie są ich wrogami</a> - zaczynamy dążyć do standardu angielskiego, smutne, że tam zaczęto się wycofywać z ich stawiania, a my musimy do tego dojrzeć...

<li><a href=http://www.poboczem.pl/naszym-zdaniem/news-uwaga-itd-zaglusza-lacznosc-na-kanalach-uzywanych-przez-cb,nId,770158>Uwaga! ITD zagłusza łączność na kanałach używanych przez CB?</a> - może "fake", ale gdyby się potwierdziło, czy nie powinno to być karalne ?

<li><a href=http://www.wykop.pl/ramka/1381059/pasy-drogowe-do-poprawki-dlaczego-malowano-je-w-grudniu/>Pasy drogowe do poprawki. Dlaczego malowano je w grudniu?</a> - czy jakikolwiek fotoradar poprawi bezpieczeństwo jak mają miejsce podobne zachowania ? Może należałoby zacząć od tępienia podobnych rzeczy ?

<li><a href=http://www.wykop.pl/ramka/1382861/tak-remontuje-sie-drogi-krajowe-w-polsce-zgroza/>Gmina Borowie: Fatalny remont drogi krajowej 76</a> - Minister Nowak powinien chyba zacząć od tego...

<li><a href=http://www.wykop.pl/ramka/1381487/64-znaki-na-kilometr-drogi/>64 znaki na kilometr drogi</a> - czy tu trzeba komentarza ?

<li><a href=http://www.wykop.pl/ramka/1381031/kolejne-miasto-ma-dosyc-strazy-miejskiej-ludzie-zbieraja-podpisy/>Grudziądzanie stawiają krzyżyk na strażnikach miejskich</a> - coraz częściej słyszy się o likwidacjach i referendach...

<li><a href=http://www.rynekinfrastruktury.pl/artykul/97/1/zmijan-wszyscy-kierowcy-musza-placic-za-jazde-po-drogach.html>Żmijan: Wszyscy kierowcy muszą płacić za jazdę po drogach</a> - pomysł posła PO, żeby wprowadzić kolejny podatek od kierowców. Podatek w paliwie, podatek od kart pojazdów (przez pewien czas kierowcy zmuszeni byli do zapłaty 500 PLN za nowe karty dla sprowadzanych pojazdów pomimo sprzeczonści z prawem europejskim i polskim, Państwo na wszelkie sposoby próbuje się uchylić od oddawania pobranych pieniędzy), itd. Przypomnę w tym momencie Konstytucję, która dalej/jeszcze stwierdza "1. Władza zwierzchnia w Rzeczypospolitej Polskiej należy do Narodu. 2. Naród sprawuje władzę przez swoich przedstawicieli <b>lub bezpośrednio</b>.". Dlaczego przy ACTA było tyle protestów, a teraz nie ?

<li><a href=http://www.wykop.pl/ramka/1380841/jezdzilismy-nieoznakowanym-radiowozem-itd-to-maszyna-do-strzyzenia-kierowcow/>Jeździliśmy nieoznakowanym radiowozem ITD. To maszyna do strzyżenia kierowców</a> - no właśnie, podstawową sprawą powinno być zatrzymywanie, skoro sprzęt jest taki "wypaśny", to po zatrzymaniu "pirata" dalej można zbierać dowody na innych (a ten kierowca na pewno ochłonie od razu i może nie będzie stanowić takiego zagrożenia)

<li><a href=https://www.facebook.com/NIKgovPL>NIK</a> ogłosił kontrolę zasadności wprowadzania fotoradarów - BRAWO !

<li><a href=http://www.wykop.pl/ramka/1382363/inspekcja-transportu-drogowego-nie-ma-prawa-karac-za-odmowe-wskazania-kierowcy/>Inspekcja Transportu Drogowego nie ma prawa karać za odmowę wskazania kierowcy</a> - tak stwierdza Rzecznik Praw Obywatelskich, mój komentarz, że lepiej późno niż wcale

<li><a href=http://www.wykop.pl/link/1374735/platny-przejazd-trasa-torunska-dla-miejskich-autobusow/>Płatny przejazd Trasą Toruńską dla miejskich autobusów</a> - kwintesencja poprawy jakości dróg i życia, czyli pieniądze idą tak naprawdę z jednej instytucji do drugiej pomniejszone o prowizję operatora ViaToll

<li><a href=http://www.forbes.pl/radary-produkuje-spolka-bumaru-zurad,artykuly,137143,1,1.html>Państwo podwójnie zarabia na fotoradarach</a> - przypomnienie, kto produkuje fotoradary, czyli coś, co potencjalnie wygląda na powtórkę tematu ekranów dźwiękoszczelnych (które stawiano zbyt często i gęsto...)
</ul>

<p>Rządowy <a href=http://www.ocenprogrambrd.pl/>Narodowy Program Poprawy Bezpieczeństwa Ruchu Drogowego</a> zebrał bardzo dużo negatywnych opinii, czemu się nie dziwię (Rząd zdążył się już napracować na sceptycyzm - proszę przeczytać tekst <a href=?q=node/231>Kierowcy wszystkich pojazdów łączcie się wersja 2.1...</a>)

<p>Myślę, że przyczyn obecnego stanu rzeczy można szukać gdzieś indziej niż w prędkości. W dniu 19 stycznia 2013 miała wejść w życie Ustawa o kierujących pojazdami (której wejście w życie już raz przesuwano). I co się okazuje ? <a href=http://dziennikustaw.gov.pl/DU/2013/82>W dniu 17 stycznia 2013 ukazuje się nowelizacja, która przesuwa dużą część przepisów do 2016</a>. <b>Nie było czasu na wcześniejszą nowelizację ? Czy musieliśmy przechodzić ten sam cyrk (nazwijmy to po imieniu) jak rok wcześniej ? <a href=http://www.wykop.pl/ramka/1382131/nowe-egzaminy-na-prawo-jazdy-rusza-z-opoznieniem-w-niektorych-word-ach/>I czy musimy przechodzić cyrk związany z tym, że WORDy nie będą przeprowadzać egzaminów po 19 stycznia 2013 ?</a></b> 

<p>I co dalej ? 17 stycznia 2013 i wp.pl, która radośnie pokazuje artykuł <a href=http://moto.wp.pl/kat,45754,title,Zmiany-w-kodeksie-drogowym,wid,15260950,wiadomosc.html>"Zmiany w kodeksie drogowym"</a>. Można w nim przeczytać o zmianach, które wejdą w 2016 (np. dodatkowe ograniczenia prędkości dla świeżych kierowców)....artykuł sugeruje, że stanie się to już teraz. I smaczek - <a href=http://finanse.wp.pl/kat,1342,title,Senat-za-nowela-ustawy-o-kierujacych-pojazdami,wid,15237811,wiadomosc.html>na tej samej wp.pl wcześniej pokazał się tekst, w którym się mówi o przesunięciu wejścia w życia przepisów</a>. <b>Gdzie tu rzetelność ? Czy nie jest to jasna oznaka tego, jakim państwem prawa jest obecnie Polska ?</b>

<p>Zresztą podobno <a href=http://www.wykop.pl/ramka/1381127/instruktor-a2-i-am-nie-istnieje-ogromny-bubel-legislacyjny-w-kraju-absurdow/>"żaden z OSK nie może uruchomić szkolenia kategorii A2 i AM, bo nie ma takich instruktorów!"</a>

<p>O podobnych problemach z prawem czytałem już jakiś czas temu:

<ul>
<li><a href=http://www.smartdriver.pl/absurdalne-przepisy-jakie-szykuje-nam-ministerstwo-infrastruktury>Absurdalne przepisy, jakie szykuje Ministerstwo Infrastruktury</a>, 
<li><a href=http://moto.pl/MotoPL/1,90109,10625536,Zamiast_migaczy_bedziemy_machac_rekoma.html>Zamiast migaczy będziemy machać rękoma</a>, 
<li><a href=http://prawojazdykursanta.pl/pl/news/blog/pilne-z-ostatniej-chwili-bubel-wpisany-w-projekt-ustawy-o-kierujacych-744>Pilne, z ostatniej chwili.... Bubel wpisany w projekt ustawy o kierujących</a> (tutaj znów kłania się <a href=https://www.facebook.com/PoselBeataBublewicz>postać Pani Bublewicz, która intensywnie zajmuje się "poprawą" przepisów drogowych</a>), 
<li>widziałem też tekst o propozycjach, aby wymagana była określona ilość godzin nauki dla motocyklistów w górach (nie mogę znaleźć tekstu źródłowego).
<li><a href=http://moto.onet.pl/1669030,1,bubel-prawny-nie-mozna-zatrzymac-dowodu,artykul.html?node=3>Bubel prawny. Nie można zatrzymać dowodu</a>
</ul>

<p>Już rok temu wylano dziecko z kąpielą - za pieniądze podatników tworzy się w XML nowe akty prawne, robi z nich PDFy, umieszcza PDFy na <a href=http://dziennikustaw.gov.pl/>dziennikustaw.gov.pl</a>, a XMLe (te ze strukturą) już nie... Przy regularnie uaktualnianych danych już tylko niewielki krok do automatycznego przetwarzania prawa (tzn. wyszukiwanie sprzeczności, porównywanie zmian, nowelizowanie, itp.). <a href=?q=node/196>Pisałem o tym rok temu</a>...

<p><b>Dobre wykorzystanie technologii może dać dużo korzyści, a tu ?</b> Coś się wprawdzie "rusza" (jest <a href=http://www.sejmometr.pl>Sejmometr</a>, <a href=http://prawo.vagla.pl/>prace Piotra Waglowskiego</a>, <a href=http://www.ufg.pl/en/web/guest/sprawdzenie-ubezpieczenia-oc-sprawcy-wypadku>możliwość sprawdzenia ważności OC online</a>, <a href=https://www.pojazd.pwpw.pl/>sprawdzenie stanu etapu sprawy związanej z dowodem rejestracyjnym</a> czy <a href=https://www.kierowca.pwpw.pl/>sprawdzenie stanu etapu sprawy związanej z prawem jazdy</a>), ale ciągle najważniejsze jest np. to czy przyleciał do nas ten czy inny model Boeinga (który ma prawo cierpieć na choroby "wieku dziecięcego")...

<p>Czy to nie wystarcza, aby stwierdzić, że największym problemem są posłowie (notorycznie łamiący przepisy "swoimi" limuzynami), PRAWO i drogi (drogi potwierdzone przez NIK, co udowadniałem w poprzednich tekstach) ?

<p>Propozycje na dziś - może warto byłoby oddać radiowozy ITD Policji (coby ta nie łamała przepisów "w imię wyższej konieczności" i nie stwarzała zagrożenia jadąc z tą samą prędkością co pojazdy obserwowane) i odebrać uprawnienia do fotoradarów ITD ? Szczególnie, że <a href=http://www.gazetawroclawska.pl/artykul/741951,wroclaw-radiowozy-jezdza-bez-zimowych-opon-zdjecia,id,t.html>Policja nie ma nawet na opony zimowe (TAK ! Na opony !)</a>, a <a href=http://www.motofakty.pl/artykul/policjanci-narzekaja-na-radiowozy-kia.html>radiowozy KIA wydają się mieć problem związany m.in. z tym, że mają tylko jeden akumulator, który nie zawsze wystarcza</a>. Kilkanaście nowych wozów to zawsze lepiej niż nic...

<p>I naprawdę - przepisy trzeba skracać, ktoś mi np. ostatnio powiedział w komentarzu, że <a href=http://ronda.info.pl/nietypowe/nieprzyjazne-ronda/>problematyczne bywają nietypowe ronda.</a> Należy coś z tym zrobić !

<p>Podobnie znaki D-19/D19-a nieprzekreślony to "Postój taksówek" i "Postój taksówek bagażowych", D-20 i D-20a przekreślone to "Koniec postoju taksówek" i "Koniec postoju taksówek bagażowych". Problem w tym, że jak jedzie się prawą stroną jezdni, to wpierw ustawione są D-20/D-20a i później D-19/D-19a (w przeciwieństwie do innych par znaków)... Czy nie wydaje się to nielogiczne ? (chociaż z drugiej strony dzięki temu taksówki stoją od POCZĄTKU postoju)

<p>PS. Godne pochwały są próby egzekwowania poszanowania prawa chociażby przez Straż Miejską <a href=http://www.wykop.pl/link/1380329/moja-konfrontacja-z-sm-na-inflanckiej-w-warszawie/>takie jak ta</a> - może nie zawsze idealne, ale pokazują, że w temacie bezprawia drogowego jest szansa coś zrobić wspólnie...

<p>PS2. Jeśli chodzi o <a href=?q=przepisy_drogowe>moje skromne Przepisy Drogowe</a>, to wersje na Androida/WWW powinny już być/będą dosłownie za chwilę aktualne, wersja w App Store musi przejść proces certyfikacji (kilka dni).