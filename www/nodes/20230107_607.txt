Title: Polacy, jak wy to robicie? O cudach Obajtka w innym kontekście (2023)
Author:marcin
When:7 Jan 2023
Taxonomy:polski,polski blog,salon24.pl

<p><a href="https://pomorska.pl/polacy-jak-wy-to-robicie-czyli-jak-nas-widza-obcokrajowcy/ar/7150739" target="_blank" rel="nofollow noopener">Przypomniał mi się ostatnio tekst rozpoczynający się od słów „Polska. Oto znajdujemy się w świecie absurdu”, kończący pytaniem „Polacy! Jak wy to robicie?”, a zawierający wyliczenie iluś rzeczy, które można wyliczyć swojskim „co do licha?”</a></p>
<!--break-->
<p>Jak pewnie niektórzy z nas wiedzą, część polskiego przemysłu paliwowego przejęli Saudyjczycy. Warunki są niejasne (wręcz przypominające „gentlemen agreement” albo ustalenia jakichś chłopców z ferajny) i niestety ciężko nawet dojść, czy i jak złamano tutaj prawo. Przypomnijmy, że mówimy o ogromnej firmie. <a href="https://wiadomosci.wp.pl/obajtek-kolejny-raz-pogubil-sie-w-wyjasnieniach-pokazujemy-dowody-6852382226611104a" target="_blank" rel="nofollow noopener">Niektórzy wskazują, że NIK może tam wejść na mocy konstytucji (albo, że spółki Skarbu Państwa mają ŁĄCZNIE ponad 50%)</a>, <a href="https://wiadomosci.wp.pl/obajtek-coraz-bardziej-sie-pograza-zgodnie-z-jego-argumentacja-mogl-zlamac-prawo-6852200185514944a" target="_blank" rel="nofollow noopener">inni wskazują, że jeżeli nie może, a wcześniej wchodził, to było łamanie prawa</a>. Abstrahując od tego, co pan Banaś może w obecnym systemie polityczno-prawnym – <a href="https://dziennik365.pl/czego-nie-wiemy-a-powinnismy-wiedziec-o-sprzedazy-rafinerii-gdanskiej" target="_blank" rel="nofollow noopener">brak jasnej publicznej informacji dla udziałowców może się okazać złamaniem iluś przepisów polskich czy unijnych (prawnikiem nie jestem i odsyłam do artykułu, który to szczegółowo opisuje)</a>.</p>
<p>Czy ktoś za to odpowie? Czy zakończy się starym dobrym, że jak mowa o milionach, to złe dysponowanie nie jest niegospodarnością, a tylko błędnymi decyzjami biznesowymi? (bo wiadomo, że kradzież to jest batonika, a tu mówimy o najwyższej klasie, półce i profesjonalizmie)</p>
<p>Pójdźmy dalej – mamy jedną z największych firm w kraju, a wszystko, co jej dotyczy, pomijane jest milczeniem.</p>
<p>Polacy, jak wy to robicie, że to wytrzymujecie? (celowo przejdę na trzecią osobę)</p>
<p>Pomińmy już te prostackie teksty, że „Obajtek to cudotwórca” czy „jest w pytę”. Z jednej strony słyszycie, że premier i pan Obajtek mówią, że robią wszystko, żeby obniżyć ceny”, a z drugiej otwartym tekstem informują „nie obniżyliśmy, bo ludzie by więcej kupili”. Pomijam już spory nonsens stwierdzenia, że wszyscy rzuciliby się do polskich stacji – jak wytrzymujecie propagandę, która stwierdzenie „w grudniu mogło być taniej” przekuła w „opozycja chce, żeby w styczniu było drożej”?</p>
<p><a href="https://dziennikmetropolii.pl/kategoria/artykuly/polecenie-mial-wydac-sam-kaczynski-on-jest-nietykalny/" target="_blank" rel="nofollow noopener">Niewątpliwie wszystko nie byłoby możliwe bez pomocy PiS. Jaki ma w tym interes prezes?</a> I co dalej?</p>
<p><a href="https://wiadomosci.wp.pl/cena-poszla-w-gore-na-oczach-widzow-posel-pis-przekonywal-ze-jest-inaczej-6852224527113120a" target="_blank" rel="nofollow noopener">Bo jak na razie mamy tylko konferencje pod tytułem „ceny nie wzrastają”, w trakcie których zmieniają się w górę na pylonie w tle</a>, <a href="https://www.wykop.pl/link/6970983/mataczynski-udaje-ze-nie-rozumie-prostego-pytania-z-grubymi-milionami-w-tle/" target="_blank" rel="nofollow noopener">a mecenas, który uczestniczył w tworzeniu umów, nie potrafi odpowiedzieć na pytanie „czy wpłacał pan na fundusz wyborczy PiS”</a>.</p>
<p><a href="https://www.tokfm.pl/Tokfm/7,103087,29285263,przecieki-ws-umowy-z-saudi-aramco-to-wisienka-na-torcie.html" target="_blank" rel="nofollow noopener">Polacy, jak wy wytrzymujecie to, że te tematy to być może wierzchołek góry lodowej?</a> <a href="https://innpoland.pl/188296,sluzby-nie-przeswietlily-sprzedazy-lotosu-gw-chodzi-o-status-obajtka" target="_blank" rel="nofollow noopener">Że sprzedaż Lotosu być może była nielegalna?</a> <a href="https://innpoland.pl/189187,orlen-podbil-polska-inflacje-bez-zawyzania-cen-paliwa-bylaby-nizsza" target="_blank" rel="nofollow noopener">Że Orlen najwyraźniej podbił inflację,</a> a do tego taniej sprzedawał Czechom niż Polakom? Czy macie tych pieniędzy w nieskończoność czy jak?</p>
<p>Należy tutaj też zauważyć, że wcześniejsze afery (np. rozmontowywanie systemu emerytalnego) w świadomości wielu są odległe, a tu mówimy o pieniądzach, który praktycznie każdy wydaje każdego dnia na stacji.</p>
<p>PS. Aż się chce się zacytować klasyka, że wiele ludzi zostało trwale wyleczonych z PiS, gdy zobaczyło różne rachunki w nowym roku.</p>
