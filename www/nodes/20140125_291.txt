Title:Pesymizm
Author:marcin
When:25 Jan 2014
Taxonomy:Polski,Polski blog,wiersz,książka 4
SkipMain:true

<hr size="2" noshade="noshade" width="60%" align="center" style="color: rgb(0, 64, 128);"><div align="center"><font size="1">Wiersz w nowszej wersji pojawił się w książce <a href=?q=taxonomy/term/książka+4>Gdy na was patrzę</a></font></div><hr size="2" noshade="noshade" width="60%" align="center" style="color: rgb(0, 64, 128);">
<p>Czy pesymizm wylewa się nam z boku uszami,<br />
czy mierzy się go testem lub ocenia liczbami ?</p>
<p>Czy pesymista to już ten jest co nie czuje,<br />
że wszyscy są prawi, mądrzy i szlachetni ?<br />
albo ten co na późne pomarańczowe hamuje<br />
i wie, że na drogę wbiec mogą nieletni ?</p>
<p>I wie, że nie wróżka zębuszka jednak los układa,<br />
że życie wielu proste jak cep lub autostrada ?<br />
A może ktoś jest dla innych pesymistą,<br />
bo nie jest całkiem sieciowym ekshibicjonistą ?</p>
<!--break-->
<p>A może to ten, co go dzień tak mile zaskakuje<br />
i ciągle coś sam na zewnątrz tworzy i daje ?<br />
bo nie ukrywa tego, co TeFałEn nie publikuje<br />
i wie, jakie karty znaczone od losu dostaje ?</p>
<p>Czy ten co się nie gapi, bo mięty nie czuje,<br />
gotówkę nad kredyt woląc, bo wolność smakuje ?<br />
Albo ten co dać może bliskim swym stabilność,<br />
planuje i wie, że chronić to jednak powinność ?</p>
<p>Może wreszcie pesymista jest tym co wierzy,<br />
że jest coś dla wybranych tylko rezerwowane ?<br />
I nie robi tego, w co świat tak mocno mierzy<br />
i tego po czym sumienie zgwałcone i zbrukane ?</p>
<p>Czy pesymizm wylewa się nam z boku uszami,<br />
czy mierzy się go testem lub ocenia liczbami ?</p>